

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>cinnet</title>

<meta http-equiv="Content-Type" content="text/html; charset=utf-8"/>

 
<meta name="Abstract" content="Samile İlter'e ait hikaye,deneme,şiirler">
<meta name="Author" content="Samile İlter, samilter@hotmail.com">
<meta http-equiv="content-language" content="tr">
<meta name="revisit-after" content="3 days">
<meta name="keywords" content="edebiyat, hikaye, şiir, deneme, denemeler, aşk hikayeleri, yaşam, günlük, şehir, anı">
<meta name="description" content="edebiyatla ilgilinenler için">
<meta name="author" content="Samile İlter">
<meta name="copyright" content="© Samile İlter"> 
<meta name="generator" content="Macromedia DreamWeaver 8">
<meta name="robots" content="ALL,FOLLOW,INDEX"> 
<meta name="rating" content="GENERAL">
<meta name="robots" content="index,follow">
<style type="text/css">
<!--

.style18 {
	font-size: 18px;
	font-family: "Book Antiqua";
	font-style: italic;
	font-weight: bold;
	color: #990033;
}
.style19 {
	font-family: Georgia;
	font-weight: bold;
	font-style: italic;
	font-size: 18px;
	color: #9999FF;
}
.style20 {
	font-family: Arial;
	color: #003300;
	font-size: 16px;
	font-weight: bold;
}
a:link {
	color: #990033;
	text-decoration: none;
}
a:visited {
	text-decoration: none;
	color: #990033;
}
a:hover {
	text-decoration: none;
	color: #00FFFF;
}
a:active {
	text-decoration: none;
	color: #00FF00;
}
body,td,th {
	font-family: Verdana, Arial, Helvetica, sans-serif, Times New Roman;
}


-->
</style>
</head>

<body bgcolor="#000000">
<table width="933" height="3604" border="5" align="center" cellspacing="2" bordercolor="#8CC87D">
  <tr bordercolor="10">
    <th width="164" height="3590" align="center" valign="top" background="resimler/cinnet3.jpg" bgcolor="#000000" scope="col"><p>&nbsp;</p>
      <p>&nbsp;</p>
      <p>&nbsp; </p>
      <p>&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style3">&nbsp;</p>
      <p class="style18">&nbsp;</p>
      <p class="style18">&nbsp;</p>
      <p class="style18"><a href="index.html" class="style18" >Anasayfa</a></p>
      <p class="style18"><a href="oykuler.html">Öyküler</a></p>
      <p class="style18"><a href="denemeler.html">Denemeler</a></p>
      <p class="style18"><a href="siirler.html">Şiirler</a></p>
      <p class="style18"><a href="sectiklerim.html">Seçtiklerim</a></p>
    <h1> <span class="style18"><a href="ekartlar.html">e kartlar</a></span></h1></th>
    <th width="745" align="center" valign="top" bordercolor="#999999" background="resimler/cinnet4.jpg" bgcolor="#47596D" scope="col"><p>&nbsp;</p>
        <p><img src="resimler/cinnet.gif" width="450" height="450" /></p>
      <p align="center" class="style11">&nbsp;</p>
      <table width="726" height="2949" border="0" cellpadding="0" cellspacing="0">
        <tr>
          <td height="2949" align="center" valign="top" background="resimler/yesilli.jpg" class="style20"><p align="center" class="style20">&nbsp;</p>
            <p align="center" class="style20"> CİNNET </p>
            <p align="justify" class="style18">&nbsp;</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Son günlerde kendisini çok bitkin  hissediyordu. Üniversite sınavının gittikçe yaklaşması onun kaygılarını  arttırdıkça, asabiyeti ve hırçınlığı da artmış, geceleri uykusunun sık sık bölünmesine  hatta kâbuslar görmesine neden olmaya başlamıştı. Rüyalarında sürekli sınavı  kazanamadığını görüyor, kan ter içinde sıçrayarak uyanıyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O gece uykusuzluğu artık had safhaya  ulaştığı için erkenden yatmış, hiçbir şey düşünmemeye çalışarak uyuyup  kalmıştı. Gece yarısı derin uykusundan sanki omzundan birisi dürtmüş gibi bir  hisle uyanmıştı. Gözlerini açıp bir an karanlığı seyretti, odanın karanlığında  görecek bir şey bulamayınca gözlerini kapatıp, gecenin sessizliğini dinlemeye  koyuldu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Az sonra duyduğu sesler gecenin  sessizliğini bozmuştu. Seslerin ne olduğunu anlamaya çalışıyordu.  İşittiği sesler gittikçe netleşmeye  başlamıştı. Duyduğu konuşmalar iki kişiye ait olduğu ayırt edilebilecek kadar  netleşmişti. Bir kadın ve bir erkeğe ait olduğunu anladığı konuşmalar gittikçe  şiddetlenmeye başlamıştı. Sonunda bu konuşmalardan bir kadın ve bir erkeğin  kavga ettikleri anlaşılıyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yattığı yerden doğrularak yatağın  içinde oturdu ve konuşmaları dinlemeye başladı. Erkeğin gittikçe sinirlendiğini,  kadının da gittikçe savunma durumuna geçtiğini kullandıkları cümlelerden  anlıyordu. Erkeğin karısı olduğu anlaşılan kadını kıskandığı ve ona güven  duymadığı, hatta onu kendisine ihanet etmekle suçladığı anlaşılıyordu. Kadınsa  erkeğin yanıldığını, bütün bu düşüncelere nereden kapıldığını soruyordu.  Sonunda adam karısını öldürmekle tehdit etmeye başlamıştı. Sesler öylesine  berraklaşmıştı ki, kadının hıçkırıkları bile duyulmaya başlamıştı. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tam o sırada kavgayı küçük bir kız  çocuğunun ağlaması kesmişti. Küçük kız anne diye ağlıyordu. Kadının hemen onun  yanına gittiğini ayak seslerinden anlamıştı. Çocuğa sarılan kadın onu, bütün  sevecenliğiyle yanında olduğuna ve korkmaması için ikna etmeye çalışıyordu.  Sonunda küçük kızın ağlaması kesilmişti. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Yatağında hala oturmuş duyduğu  sesleri can kulağıyla dinliyordu. Birden adamın karısına yumuşak bir sesle  “hadi yatalım hayatım, çok geç oldu” dediğini, kadının da “evet sevgilim, yarın  akşam devam ederiz” diye cevap verdiğini duydu. Neye uğradığını şaşırmıştı. Az  sonra da elektrik düğmesinin çıkardığı sesi duymuş ve yattıklarını anlamıştı.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Şoka girmiş gibi yerinde öylece bir süre  kalakalmıştı, ne düşüneceğini bilemiyordu. O büyük kavgadan sonra, böyle hiçbir  şey olmamış gibi canım gülüm yatıvermişlerdi. Az önce kadını öldürmekle tehdit  eden sanki o adam değildi de bir başkasıydı. Geç oldu hayatım yatalım demişti,  ölümle tehdit edilen kadın da, evet sevgilim yarın akşam devam ederiz diye  yanıt vermiş ve yataklarına girip belki de sarmaş dolaş yatıvermişlerdi. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;“Yok, artık” deyip yataktan fırlayıp  kalktı, salona gitti ve ışığı açıp camın önünde duran koltuğa oturdu. Perdeyi  açtı dışarıyı seyretmeye başladı. Bir yandan bütün bunların anlamı ne diye  düşünüyordu. Şahit olduğu konuşmalar bilmece gibiydi. Adamın hiç şaka yapar  gibi bir hali yoktu, çok ciddiydi, sesindeki hiddetten kadına bir zarar  vereceği apaçık belli oluyordu, kadının sesinden de son derece korkmuş olduğu,  büyük bir acizlik içinde yalvardığı hatta hıçkırıklarla ağladığını çok net  duymuştu. Nasıl olup da bir iki dakika içinde böyle yüz seksen derece dönüp  canım gülüm oluvermişler ve yatıp uyumuşlardı. Arkasında duyduğu tıkırtı ile  irkilip salonun kapısından annesinin girdiğini duyunca rahatlamıştı. Onun  kalktığını duyan annesi merak edip kalkmış salona gelmişti. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Her şeyi en ince ayrıntısına kadar  annesine anlattı. Duyduğu sesler üst kata altı ay önce taşınan komşularından  geliyordu. Evli karı koca olan genç bir çifttiler, üç yaşında bir kızları  vardı, kimseyle iletişim kurmuyorlardı. İkisi de çalışıyorlardı, büyük bir ihtimalle  çocuklarını da kreşe bırakıyorlardı. Her sabah birlikte çıkıyorlar, akşam  birlikte dönüyorlardı. Karşılaştıkları komşulara günaydın, iyi akşamlar,  merhabadan başka bir şey söylemiyorlardı. Tüm iletişimleri bu kadardı. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O gece Okan için her şeyin başladığı  ilk geceydi. O geceden sonra bu kavgaları her gece duymaya başlamıştı. Kavganın  seyri hep aynı idi, sebep aynı, adamın suçlamaları aynı, kadının savunmaları  aynı, aynı bağırmalar, aynı savunmalar ve hep aynı son “hadi hayatım geç oldu  yatalım, olur sevgilim yarın devam ederiz”. Değişen tek şey küçük kızın durumu  idi. O bazen ağlayarak uyanıyor bu ortama katılıyor, bazen uyanmıyordu bile.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ancak Okan’ın duydukları bu kadarla  kalmamıştı. Her geçen gün duyduğu seslere yenileri ekleniyordu. Yeni seslerse  yukarı kattan değil, diğer katlardan gelmeye başlamıştı. Oturdukları kat  apartmanın üçüncü katıydı. Apartmanları yedi katlıydı ve her katta iki daire  vardı. Eski bir apartmandı ve apartmanda oturanların çoğu ev sahibi idiler. Kiracı  olan komşuları sadece çatı katındaki Gül hanımlar, beşinci katta oturan emekli  Kemal beyler ve üçüncü katta oturan şu her gece kavga eden isimleri Güray ve  Nergis olanlardı. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Her gece duyduğu konuşmaları ertesi  gün annesine anlatıyor ve birlikte durum değerlendirmesi yapıyorlardı.  Apartmanda her evde ne konuşuluyorsa hepsini duymaya başlamıştı. Akşam olup da  yatağına çekildiğinde tüm komşuların konuşmalarını duymaya başlıyor, kimin  evinde ne oluyor ne bitiyor öğreniyordu. Bu durumdan son derece rahatsız  olmuştu. Uyku uyuyamıyor, korkuyor, ne yapacağını bilemiyordu. Sonunda durumu  babasına da anlatmışlar, o da şaşırmıştı duyduğu şey karşısında. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ama onu en çok üst kattaki komşuları  ilgilendiriyordu. Adının Nergis olduğunu öğrendiği genç kadını ve küçük kızını bir  gün markette görmüştü. Marketten birlikte çıkmışlar, onlar da oturduğu apartmana  doğru gelmişler, hatta apartmana girerken içeri girmeleri için kapıyı tutmuştu.  Sonrada o eve girerken genç kadın iyi günler dileyip küçük kızla üst kata  çıkmıştı. Nergis çok güzel bir kadındı. İncecik vücudu, iri gözleri, bembeyaz  teniyle insanı büyüleyen bir hali vardı. Küçük kız da annesinin kopyasıydı  adeta. Daha sonraki günlerde de pencereden onların birlikte gidiş gelişlerini  izler olmuştu. Kocası dış görünüşte giyimiyle, görüntüsüyle iyi bir adama  benziyordu. Hiç öyle karısına eziyet edecek, tehditler savuracak, yada karısını  öldürebilecek bir görüntüsü yoktu görünüşte. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Duyduğu kavgalar her geçen gün daha  kötüye gidiyordu. Adamın tehditlerine her geçen gün yenileri ekleniyordu. Kadın  da kendisini nasıl savunacağını bilemiyor, ağlama krizlerine tutuluyordu. Okan  tam şimdi öldürecek kadını diye düşündüğü an, ya kızları ağlayarak uyanıyor, ya  da aniden kavga sona eriyor ve aynı sözleri söyleyip bir şey olmamış gibi  yatıveriyorlardı. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Okan’ın ruh sağlığı gittikçe  bozulmuştu. Uykusuzluk ve yaklaşan sınavın heyecanı, stresi yüzünden depresyona  girmişti. Nergis’e karşı acıma duygusu başlamıştı içinde. Kendisini  engelleyemiyor çok üzülüyordu. Onların ne yaptıklarını duymak için erkenden  odasına çekiliyor, yukarıyı dinlemeye başlıyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O gece yatağına girdiğinde küçük  kızın ağladığını duymaya başlamıştı yine. Küçük kız baba acıyor, çok acıyor  yapma yapma diye yalvarıyordu. Nergis de yapma, saçmalama diye adama engel  olmaya çalışıyordu. Küçük kız var gücüyle bağırdığı an yataktan deli gibi kalkmış,  ne yapacağını şaşırmıştı. Bütün gücüyle ağlıyordu yavrucak, Nergis’in ise hiç  sesi çıkmıyordu artık. Yukarıdan mutfaktan sesler geliyordu, küçük kız ağlamayı  kesmişti. Okan’ın nefesi kesilmiş dinliyor, dinliyor ama bir şey duymuyordu.  Adamın Nergis’e ve kızına bir şey yaptığını anlamıştı. İkisini de öldürmüştü,  evet ikisini de öldürmüştü. Bir anda çılgına döndü. Ne düşündüğünü ne yaptığını  bilmiyordu artık. Yukarıdaki koridordan gelen sesle kendine geldi. Adam “işte  bu kadar basit sonunda halloldu” demişti. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Okan deli gibi mutfağa koşturdu,  tezgahın üstünde duran bıçağı kaptı, annesiyle babası televizyonda dizi  seyrediyorlardı, onun mutfağa girdiğini fark etmemişlerdi bile. Sokak kapısına  geldiğinde merdivenden gelen ayak seslerini duyup, kapının deliğinden dışarıya  baktığında adamın aşağı indiğini görmüştü. Tam kapının önünden geçerken kazağının  önündeki kan lekelerini görmüş dili tutulmuştu. Onları öldürdüğüne artık  emindi. Adam alt katlardaki merdivenlerden iniyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Kapıyı yavaşça açtı, yalınayak  olarak arkasından merdivenlerden inmeye başladı. En alt kata geldiklerinde Güray’ın  Sokak kapısına değil de, bodrum katına doğru gittiğini görüp durakladı. Bir an  düşündü, bodrumda ne yapacak acaba diye merak etmişti. Sonunda bodrumda  kömürlükler bulunuyordu. Demek onları kömürlükte saklayacak diye düşündü. Fakat  aklına gelen düşünce ile beyninden vurulmuşa döndü, belki de onları parçalayıp  sobada yakacaktı. Evet, onları sobada yakacak ve kurtulacaktı. Çılgına  dönmüştü, kendini toplayıp sessizce arkasından kömürlüğe girdi. Karşı tarafta  kendi dairesine ayrılmış kömürlüğün önünde duran Güray kömürlüğün kapısını  açıyordu. Asma kilidi açarak kömürlerin üzerindeki küreği alan Güray, orada  duran plastik kovanın içine kömür doldurmaya başlamıştı. Üzerindeki beyaz  kazağının kolu üzerindeki kan lekesi çok bariz bir şekilde belli oluyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bu görüntü ile birlikte Nergis’in ve  küçük kızının görüntüsü Okan’ın hayalinde birbirine karışınca Güray’ın kurtuluş  şansı kalmamıştı. Arkasından sessizce yaklaşan Okan elindeki bıçağı bütün  gücüyle Güray’ın sırtına saplamış ve var gücüyle çıkarıp tekrar tekrar saplamıştı.  Onun cansız bedeni kan içinde yere yığıldığı zaman, duyduğu bütün sesler yok  olup gitmişti.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kocasının bir türlü gelmediğini  gören Nergis ona bakmaya gittiğinde, kömürlükte kanlar içinde yatan kocasını ve  elindeki bıçakla üstü başı kan içinde yanına oturmuş Okan’ı görünce, attığı  çığlıkları duyan komşular kömürlüğe geldiklerinde gördükleri manzara karşısında  şok olmuşlardı. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tutuklanarak ceza evine giren Okan  onu savunan avukatından gerçeği öğrendiğinde yıkılmıştı. Güray ve Nergis özel  bir tiyatroda çalışan iki oyuncu idiler ve evde çalıştıkları tiyatronun sahneye  koyacağı son oyunun provasını yapıyorlardı her gece. Oyunun konusu  kıskançlıktan dolayı işlenen bir cinayetti. Okan’ın duyduğu kavgalar da oyunda  oynayan Güray ve Nergis’in replikleriydi. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küçük kızın ağlama nedeni ise,  kreşte iki gün önce merdivenden düşmüş dizi yarılmış ve hastanede dikiş  atılmıştı. O gece Güray kızının dizine pansuman yapmak için bantları çıkarırken  dikişlere yapışan bantlar çocuğun canını çok acıtmış hatta kanamasına neden olmuştu.  Kızının dizinden akan kan Güray’ın kazağının önüne ve koluna bulaşmıştı.</p>
            <p align="justify" class="style20"> &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Bir ay sonra ilk duruşmaya çıkan  Okan ne savcının ne avukatının sorduğu hiçbir soruya cevap vermiyordu, onları  hiç duymuyor gibiydi. Onun aklı hemen yan salonda başlayan miras davası ile  ilgili duruşmada konuşulanlardaydı.</p>
          <p align="justify" class="style20">Samile İLTER. 05.01.2007 </p></td>
        </tr>
      </table>
      <p align="center"><span class="style19">ileri...</span><a href="cikmazsokak.html"><img src="resimler/ileri.gif" width="44" height="34" border="0" /></a></p>
    <p align="center">&nbsp;</p></th>
  </tr>
</table>
</body>
</html>
