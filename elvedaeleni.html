

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>eleni</title>

<meta http-equiv="Content-Type" content="text/html; charset=utf-8" />

 
<meta name="Abstract" content="Samile İlter'e ait hikaye,deneme,şiirler">
<meta name="Author" content="Samile İlter, samilter@hotmail.com">
<meta http-equiv="content-language" content="tr">
<meta name="revisit-after" content="3 days">
<meta name="keywords" content="edebiyat, hikaye, şiir, deneme, denemeler, aşk hikayeleri, yaşam, günlük, şehir, anı">
<meta name="description" content="edebiyatla ilgilinenler için">
<meta name="author" content="Samile İlter">
<meta name="copyright" content="© Samile İlter"> 
<meta name="generator" content="Macromedia DreamWeaver 8">
<meta name="robots" content="ALL,FOLLOW,INDEX"> 
<meta name="rating" content="GENERAL">
<meta name="robots" content="index,follow">
<style type="text/css">
<!--

.style18 {
	font-size: 18px;
	font-family: "Book Antiqua";
	font-style: italic;
	font-weight: bold;
	color: #990033;
}
.style19 {
	font-family: Georgia;
	font-weight: bold;
	font-style: italic;
	font-size: 18px;
	color: #9999FF;
}
.style20 {
	font-family: Arial;
	color: #9999FF;
	font-size: 16px;
	font-weight: bold;
}
a:link {
	color: #990033;
	text-decoration: none;
}
a:visited {
	text-decoration: none;
	color: #990033;
}
a:hover {
	text-decoration: none;
	color: #00FFFF;
}
a:active {
	text-decoration: none;
	color: #00FF00;
}
body,td,th {
	font-family: Verdana, Arial, Helvetica, sans-serif, Times New Roman;
}

-->
</style>
</head>

<body bgcolor="#000000" bottommargin="0" leftmargin="0" marginheight="0" marginwidth="0" rightmargin="0" topmargin="0" >
<table width="950" height="290" border="5" align="center" cellpadding="0" cellspacing="2" bordercolor="#A30F67">
  <tr>
    <td width="181" height="50" valign="top" background="resimler/gece3.jpg"><p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18">&nbsp;</p>
      <p align="center" class="style18"><a href="index.html">Anasayfa</a></p>
      <p align="center" class="style18"><a href="oykuler.html">Öyküler</a></p>
      <p align="center" class="style18"><a href="denemeler.html">Denemeler</a></p>
      <p align="center" class="style18"><a href="siirler.html">Şiirler</a></p>
      <p align="center" class="style18"><a href="sectiklerim.html">Seçtiklerim</a></p>
    <p align="center" class="style18"><a href="ekartlar.html" class="style18">ekartlar</a></p></td>
    <td width="757" background="resimler/gece2.jpg" bgcolor="#000000"><p>&nbsp;</p>
      <table width="700" height="340" border="10" align="center" cellpadding="0" cellspacing="8" bordercolor="#A30F67" background="resimler/Untitled-4.jpg">
      <tr>
        <td width="745" height="316" align="center" bordercolor="#98B247" background="resimler/gece4.jpg"><img src="resimler/27.gif" alt="eleni" width="518" height="255" border="2" /></td>
      </tr>
    </table>
      <p>&nbsp;</p>
      <table width="730" height="65" border="0" align="center" cellpadding="0" cellspacing="0" bordercolor="#3C4065" bgcolor="#3C4065">
        <tr>
          <td width="730" background="resimler/gece1.jpg"><p align="center" class="style19">&nbsp;</p>
            <p align="center" class="style19">&nbsp;</p>
            <p align="center" class="style19">Elveda Eleni </p>
            <p>&nbsp;</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Küçük kardeşi İsmail yerdeki mindere  oturmuş ağlıyor, ablaları Saime ile Saadet divanda yan yana oturmuşlar  sessizce konuşuyorlardı. Babası ise annesini mutfakta bir kenara çekmiş  durmadan ona bir şeyler anlatıyor, annesi kâh ağlıyor kâh itiraz ediyor  bitmek bilmeyen bu konu uzayıp gidiyordu. Babası az önce kahveden  gelmiş, akşam radyodan dinledikleri haberlerin kahvede arkadaşları ile  yaptıkları yorumlarını hararetli hararetli annesine anlatırken, akşam  yemeğini hala yemediklerini unutmuş gibiydiler. Açlığa dayanamayan  ablaları bu hararetli konuşmaların bitmeyeceğini anlayıp, sonunda  kalkıp sofrayı hazırlamaya başlamışlar, o da yardım için mutfağa  gitmişti. Anne ve babaları onların varlığından habersiz gibi  konuşmalarına devam ediyorlardı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Mutfağa  girip çıkarken hepsi bu hararetli konuşmanın ne olduğunu ve annelerinin  sürekli neden ağladığını anlamaya çalışıyorlar bir yandan da arada  duydukları kelimeleri kafalarında birleştirerek yorumlayıp bu bilmeceyi  çözmeye çalışıyorlardı. Zekiye odaya her girip çıkışında küçük  İsmail’in hala ağladığını görüyor, sebebini merak ediyordu. Sonunda  artık bu kadar ağlamasına dayanamayıp onun yanına oturdu ve neden  ağladığını ona hala söyleyip söylemeyeceğini sordu. Çektiği üzüntüye  daha fazla dayanamayan kardeşi gözyaşlarına boğularak bir daha ne  Mustafa’yı, ne Selo’yu ne de Niko’yu göremeyeceğim abla diyerek onun  kucağına kapanmış isyan ediyordu. Duyduklarına şaşıran ablası o da  neden diye sorduğunda, gidiyoruz abla bizi buradan alıp çok uzaklara  götüreceklermiş diyerek bu haberi nasıl olurda bilmezsin dercesine  ablasının gözlerinin içine bakmıştı merakla. Ondan bu gün sokakta  Mustafa’dan duydukları bu haberin yalan olduğunu söylemesini ister gibi  bir hali vardı. Zekiye o an kardeşinin ıstırabının nedenini anlamıştı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O  da duymuştu bu konuşulanları, günlerdir herkes bu konudan bahsediyordu.  Türkiye’ye göç edeceklerdi. Bu öyle sıradan bir göç değildi, isteğe  bağlı değildi her şeyden önce. Zorunlu bir göçtü. Birkaç parça eşyadan  başka bir şey götüremeyecekler, her şeylerini burada Girit’te  bırakacaklardı. Yüzyıllardır vatan olarak bildikleri bu topraklarda tüm  geçmişlerini, ölmüş dedelerini, ninelerini, umutlarını, gelecekle  ilgili düşlerini, her şeylerini bırakıp gideceklerdi. Aslında götürmeye  değer çok da fazla eşyaları yoktu. Fakir bir aile idiler, ayakkabı  tamircisi olan babası evin geçimini zor sağlıyordu. Evlerinin çok büyük  olmamasına, rahat ve lüks içinde yaşamamalarına rağmen, annesinin  ağzından hiçbir zaman ne bir usanç ne de bir isyan sözü duymuşlardı.  Onun bu her şeyi kabulleniş tarzı ve babalarına olan sevgisi evlerini  sıcacık bir yuvaya döndürüyordu. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Götürebilecekleri  tek şey bu sıcaklık ve anıları idi. Ölüm korkusunu burada bırakıp  gideceklerdi. Tek iyi yanı da buydu ya bu göçün. Geceleri silah sesleri  duyulduğunda annesinin ağlayarak kardeşleri ve kendisini duvardaki  dolabın içine korku ile sokup üstlerine yorganları, battaniyeleri nasıl  örterek sakladığını hiç unutmayacaktı hayatının sonuna kadar.  Silahlardan çıkan patlamaları ve “Sakın ses çıkarmayın, burada  olduğunuz anlaşılmasın sakın” diye tembihlerini yüreklerinde  götüreceklerdi yeni vatan topraklarına. Yüreği burkuldu bir daha.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sonunda  sofra kurulmuş ablaları herkesi sofraya çağırıyordu. Zekiye küçük  kardeşinin gözlerini silip, onu elinden tutarak sofraya yanına  oturtmuştu. Gözleri ağlamaktan kızaran annesi bir yandan gözlerini  silerek, bir yandan çocukları süzerek sofraya gelip oturmuş, ağlamamak  için çaba sarf ediyordu. Babası ise küçük İsmail’in kafasını okşayarak  onun diğer yanına oturmuş, ilk defa hayattan bıkmışçasına omuzları  düşmüş, sofradaki çorba kâsesinin içine dalıp gitmişti. O akşam yenilen  yemek tam bir matem yemeği gibiydi, kimse bir tek kelime etmemiş, kimse  kafasını kaldırıp birbirinin yüzüne bakmamıştı. Herkes birbiriyle göz  göze gelmekten korkuyordu sanki. Yemek aceleyle yenmiş sofra da  aceleyle kaldırılmış, bulaşıkları yıldırım hızıyla yıkayan ablaları da  odaya gelerek her zamanki yer minderlerinde yerlerini almışlardı. Anne  ve babaları divanda oturmuş işlerin bitmesini herkesin odada  toplanmasını bekliyordu. Yapılacak konuşmanın ne olduğunu hepsi az çok  biliyordu, artık vakit gelmişti.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Söze  babaları başlamıştı. Kısaca lafı hiç uzatmadan Cuma günü Türkiye’ye  gidiyoruz deyivermişti. Bunu söyleyiş biçimine kendisi bile şaşırmıştı,  hepsi şaşkın şaşkın onun yüzüne bakıyor, annelerinin gözleri onların  tepkisinin ne olacağını kaçırmamak için dikkat kesilmiş tek tek  üzerlerinde gidip geliyordu.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;İlk  isyan İsmail’den gelmişti. Ben arkadaşlarımdan ayrılmam, hiçbir yere  gitmem diyerek Zekiye’nin kucağına kapanmıştı bile. Onun bu acıklı  halini gören Zekiye ona sarılmış, saçlarını okşamaya başlamıştı.  Ablaları günlerdir aralarında konuştukları bu konu sonunda açıkça  konuşulmaya başladığı için rahatlamışlar, fakat üzüntülerinin ağlamaya  dönüşmesine engel olamamışlardı.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Çok  uzaklarda başka bir ülkeye gitme fikri Zekiye’nin yüreğine bıçak gibi  saplanmış, konuşamıyor, ağlayamıyordu bile. Bu güzelim evlerini nasıl  bırakacaklardı, bahçede yetiştirdiği Begonya’ları, Ortanca’sını,  Selluka’yı, Ful çiçeğini, odada camın kenarında duran o güzelim  Camgüzeli’ni nasıl bırakır giderdi. Sokakta oynadığı arkadaşlarını,  birlikte tığ işi öğrendiği, beraber çekirdek çitlediği, bahçedeki  kayısı ağacına kurdukları salıncakta birlikte salladıkları, o  çocukluğunun en güzel yanlarını nasıl bırakıp da gidecekti. Birden  bahçede beslediği kuşlar geldi aklına, sonra tekir kedisini düşündü ve  o da gözyaşı sellerine engel olamadı. Onların bu acıklı halini gören  anne ve babası da ağlıyordu, hepsi bu ağlama törenine katılmış ağlıyor  ağlıyorlardı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ağlamaktan  yorgun düşen küçük kardeşi Zekiye’nin kucağında çoktan uyuyup kalmıştı.  Zekiye bırakıp gideceği şeyleri düşündükçe bu acıya dayanamıyor arka  arkaya sorular soruyordu babasına. Çiçeklerini, tekir kedisini götürüp  götüremeyeceğini, bir daha arkadaşlarını görmeye gelip  gelemeyeceklerini soruyor, her sorusunun cevabı hayır olarak geliyordu.  Neden gelemeyeceklerine, en çok sevdiği şeyleri neden götüremediklerine  bir anlam veremiyordu. Ablaları da durmadan soruyor aldıkları her  cevaptan sonra biraz daha bozguna uğruyorlardı. Annesi kızlarının  çeyizlerini de götüremeyeceklerini anlayınca iyice çökmüştü. Artık  ağlama faslı bitmiş, sorular ve bozgunlar faslı başlamıştı. Babasının  verdiği cevap sürekli hayır, hayır dan başka bir şey değildi.  Sorularının başka bir cevabının asla olmayacağını anlayan ablaları  yatakları hazırlamışlardı. Hepsi o gece bilinmeyen bir yolculuğa  çıkacaklarını düşünerek kafalarında cevabı olmayan yüzlerce soru ile  uykunun sükûnetine bırakmışlardı kendilerini.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Ertesi  gün uyandıklarında annelerinin sanki on yaş yaşlandığını, babalarının  omuzlarının çöktüğünü görmüşler, bu olayı kabul etmekten başka bir  yolun olmadığını anlamış gibi soru sormamışlardı. Babaları kahvaltıdan  sonra yolculukta gerekli belgeleri almak için arkadaşlarıyla buluşmak  üzere doğru kahveye gitmişti. Mahallenin kadınları, genç kızları birer  ikişer karşı komşuları Bahriye hanımın evinde toplanmışlar, çocuklar da  bu önemli olayla ilgili akşam babalarından annelerinden duydukları  haberleri birbirlerine bir an önce anlatmak için sokağa fırlamışlardı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Zekiye  ise öncelikle Tekir’e sütlü mamasını hazırlayıp elinde tabakla bahçeye  çıkmıştı. Tekir onu görünce koşup gelmiş yemeğini iştahla yemeye  başlamıştı. Onun mamasını yiyişini seyrederken ondan ayrılmanın nasıl  dayanılmaz olacağını düşünüyordu şimdi. Tekir’in yemek yemesi bitince  onun kafasını kaşıyıp tatlı mırıltılarını bir süre dinledikten sonra,  çiçeklerine su vermeye başlamıştı. Onları belki yanında götüremeyecekti  ama bu eve gelecek olanların onlara iyi bakacağına inanmak istiyordu.  Tekir’i ise en yakın arkadaşı Eleni’ye emanet edecekti. Bugün onunla bu  konuyu konuşacaktı. En çok sevdiği çiçeği Selluka’yı sularken  üzerindeki tomurcukları görünce gözleri yaşla doldu, yüreği burkularak  ne yazık verdiğin bu tomurcuklar açtığı zaman, o güzelim parlak  çiçeklerini göremeyeceğim diye geçirdi aklından. </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Tam  o anda ablasının arkasında durup onu seyrettiğini fark etti. Ablası  hadi artık üzülme, merak etme bu çiçeklerden Türkiye’de de varmış,  orada da yetiştirirsin, hem gelenler iyi bakar çiçeklerine baksana  güzelliklerine, kim kıyar bunlara dedi. Merakla nerden biliyorsun diye  sormuştu Zekiye. Ablası da daha önce Türkiye’ye giden Nurten hanımın  kocasına sordum dün o söyledi demişti. Sevinçten ne yapacağını  bilemiyordu, demek orda da yetiştirebilecekti çiçek, kim bilir belki  kedi bile edinirdi yine bir tane. Bu mutlulukla arkadaşı Eleni ile bir  an önce konuşmak için koşup gitmişti sokağa.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;O  gün dükkânını kimse açmamıştı, artık neye yarardı ki… Akşam yemeğinde  yarın diyordu babası, sabah erkenden gidiyoruz, Kuşadası’na, limana  gemiler sabaha karşı gelecekmiş, saat 7.00 de limanda olacağız,  kimlikler bende, herkesle vedalaştınız mı? Arkadaşlarınızla herkesle  helalleştiniz mi? Evet diyorlardı hepsi bir ağızdan, evet helalleştik,  evet vedalaştık. Küçük kardeşi neşeyle, baba biliyor musun?,  Mustafa’lar la Selo’lar da bizimle geliyor, bütün arkadaşlarım geliyor  Türkiye’ye, hepimiz birlikte gidiyoruz İzmir’e. Bu gece ağlamıyordu,  mutlulukla iştahla yiyordu yemeğini. Keşke Niko’lar da gelebilseydi  diyordu yine de arkasından. Niko bana bütün meşelerini verdi, ben de  ona telden yaptığım arabayı verdim diyordu, durmadan anlatıyordu  sokakta yaptıklarını. Herkes yüzünde acı dolu bir tebessümle dinliyordu  İsmail’in anlattıklarını.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Anneleri  ertesi sabah henüz gün ağarmadan usulca kalkmış kahvaltıyı hazırlamış ve  o sevecen yumuşak sesiyle uyandırmıştı hepsini. Acele ile giyinmişler  yüzlerini yıkayıp sofraya oturmuşlardı hep birlikte. Kimse birbiriyle  konuşmadan kahvaltı faslı bitmişti. Ablaları her zamanki gibi sofrayı  toplamış bulaşıkları yıkamaya koyulmuşlar, anneleri de yatakları  toplamıştı, evi derli toplu ve temiz bir şekilde bırakmak istiyorlardı.  Zekiye küçük İsmail’in saçlarını tarayıp hazırlamıştı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Az  sonra tüm komşular teker teker evlerinden çıkmaya başlamışlardı.  Çıkanlar birbirlerini sokakta bekliyorlardı. Sonunda tamam olduklarına  kanaat getirince hep birlikte limana doğru yürümeye başlamışlardı.  Hüzün dolu bir ayrılığa giden bu konvoya adada kalıp daha sonra bu  zoraki göçe katılacak olan komşular, arkadaşlar ve akrabalar eşlik  ediyorlardı. İçlerinde dostluk kurdukları az da olsa birkaç Rum aile,  gözü yaşlı yine görüşeceğiz, biz buradayız en kısa zamanda gelirsiniz,  siz gelemezseniz biz gelir sizi buluruz diye teselli sözcükleriyle bu  yürüyüşün acısını dindirmeye çabalıyorlardı. Oysa bunun imkânsızlığını  onlar da çok iyi biliyordu. Her şeylerini bu adada bırakıp gidenler bir  daha asla gelemeyeceklerdi.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Limana  vardıklarında büyük gemilerin ağırlığı altında adeta ezilen insanlar,  bu acıya daha fazla dayanamıyor, ağlayarak sevdikleri bunca yıllarını  birlikte geçirdikleri dostlarıyla tekrar tekrar kucaklaşıyorlardı.  Liman ana baba günüydü sanki güneş bile yüzünü göstermek istememişti o  gün. Kapalı, bulutlu, ağır bir havanın hâkim olduğu o anda, ayrılığın  acısını arttırmak için bir de rüzgâr çıkmış, ortalık toz duman olmuştu.  Gemiden çıkan görevliler ellerindeki listeden teker teker isimlerini  bağırıp aileleri çağırıyor, kimlikleri kontrol edilen aileler gemilere  biniyorlardı. Çoğu sadece yanlarına birer valiz eşya alabilmişti.  Valizlerine koyamadıklarını yüreklerinde, gönüllerinde götürüyorlardı.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Gemiye  bindiklerinde herkesin yaptığı gibi güvertede almışlardı soluğu, son  bir kez daha limanda dostlarına el sallamak için, yıllar yılı  kendilerine vatan edindikleri bu cennet adayı son kez görmek için  çırpınıp duruyorlardı herkes gibi. İşte oradaydı Eleni, annesinin  elinden tutmuş, onu daha iyi görebilmek için parmak uçlarının üzerinde  yukarı doğru kafasını uzatıyor, bir eliyle de el sallıyordu. Eleni  birbirlerine tam sarıldıkları anda elinde evlerinden çıktığından beri  tuttuğu kâğıda sarılmış küçük paketi Zekiye’nin ellerinin arasına  dikkatlice tutuşturmuş, gözlerinin içine bakarken, orada yoktur belki  ona bakarken beni hatırla demişti.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; O telaşla ne olduğuna bile  bakmaya fırsat bulamayan Zekiye onu son bir kez sarılıp öpmüş ve  arkasına bakmadan gemiye doğru ağlayarak koşup uzaklaşmıştı. Güvertede  gözleri Eleni’ye takılıp kalmış, o karmaşa, o uğultu içinde hiçbir şey  düşünemiyor, gözleri yaşlarla dolu sadece Eleni’ye el sallıyordu  sürekli. Sonunda o kulakları parçalayan ses duyulduğunda demir almaya  başlayan gemiden yükselen hıçkırıklarla limandan gelen hıçkırıklar  birbirine karışmıştı.            </p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Elveda  çiçekler, kuşlar, elveda Tekir, elveda Girit, elveda Eleni diyordu  içinden Zekiye, son kez elveda diyordu yaşadıklarına, korkularına. Ağır  ağır uzaklaşan geminin ardından eller sallanıyor, dostlar bilinmeyen  yeni hayatlarına uğurlanıyordu.</p>
            <p align="justify" class="style20">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Adanın  gittikçe gözden kaybolan siluetine bakarken elindeki paketi açmıştı  Zekiye, küçücük bir saksı içinde özenle dikilmiş Selluka çiçeğinin  minik fidesini tanımıştı, içini bir sıcaklık kapladı. Ona çok iyi  bakacağına söz verdi içinden Eleni’ye, nereye giderse gitsin onu  yanından hiç ayırmayacaktı. O günden sonra hayatının sonuna kadar  evinde her zaman özenle suladığı bir Selluka çiçeği mutlaka olacaktı.</p>
            <p align="justify" class="style20"> </p>
          <p align="justify" class="style20">Samile İLTER İzmiR 24.11.2006 </p>
          <p align="center"><span class="style19">ileri...</span><a href="elegans.html"><img src="resimler/ileri.gif" width="44" height="34" border="0" /></a></p></td>
        </tr>
    </table></td>
  </tr>
</table>

  
    
</body>
</html>
