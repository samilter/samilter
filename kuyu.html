
<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>kuyu</title>

<meta http-equiv="Content-Type" content="text/html; charset=UTF-8" />
 

<meta name="Abstract" content="Samile İlter'e ait hikaye,deneme,şiirler">
<meta name="Author" content="Samile İlter, samilter@hotmail.com">
<meta http-equiv="content-language" content="tr">
<meta name="revisit-after" content="3 days">
<meta name="keywords" content="edebiyat, hikaye, şiir, deneme, denemeler, aşk hikayeleri, yaşam, günlük, şehir, anı">
<meta name="description" content="edebiyatla ilgilinenler için">
<meta name="author" content="Samile İlter">
<meta name="copyright" content="© Samile İlter"> 
<meta name="generator" content="Macromedia DreamWeaver 8">
<meta name="robots" content="ALL,FOLLOW,INDEX"> 
<meta name="rating" content="GENERAL">
<meta name="robots" content="index,follow">
<style type="text/css">
<!--
.style18 {
	font-size: 18px;
	font-family: "Book Antiqua";
	font-style: italic;
	font-weight: bold;
	color: #660066;
}
.style19 {
	color: #08CEF5;
	font-weight: bold;
	font-style: italic;
	font-family: "Book Antiqua";
	font-size: 24px;}
.style20 {
	font-family: Arial;
	font-size: 16px;
	font-weight: bold;
	color: #000000;}
a:link {
	color: #660066;
	text-decoration: none;
}
a:visited {
	text-decoration: none;
	color: #660066;
}
a:hover {
	text-decoration: none;
	color: #CC99CC;
}
a:active {
	text-decoration: none;
	color: #336699;
}

	
-->
</style>
</head>

<body bgcolor="#000000">

  <tr>
    <th width="1024" bgcolor="#000000" scope="col"><table width="950" height="12056" border="5" align="center" bordercolor="#857B76">
      <tr>
        <th width="169" height="12042" align="center" valign="top" background="resimler/birdblu.gif" bgcolor="#6C8395" scope="col"><p></p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p><a href="index.html" class="style18">Anasayfa</a></p>
          <p class="style18"><a href="oykuler.html">Öyküler</a></p>
          <p class="style18"><a href="denemeler.html">Denemeler</a></p>
          <p class="style18"><a href="siirler.html">Şiirler</a></p>
          <p class="style18"><a href="sectiklerim.html">Seçtiklerim</a></p>
        <p class="style18"><a href="ekartlar.html">ekartlar</a></th>
        <th width="757" align="center" valign="top" bordercolor="#8C8645" bgcolor="#666666" scope="col"><table width="745" height="12000" border="5" bordercolor="#CCCCCC">
          <tr bordercolor="#330000">
            <td width="800" height="11986" align="center" valign="top" bordercolor="#000099" background="resimler/butterfly.gif" bgcolor="#669999"><p>&nbsp;</p>
              <table width="624" height="715" border="10" cellpadding="0" cellspacing="10" bordercolor="#6D9CBA" background="resimler/sariborder1.jpg">
              <tr>
                <td width="594" height="691" align="center" valign="top" background="resimler/birdwte.gif"><p>&nbsp;</p>
                    <p><img src="resimler/buluta.gif" alt="bulut" width="80" height="50" /></p>
                    <table width="325" height="281" border="2" cellpadding="0" cellspacing="10" background="resimler/mavi1.jpg">
                      <tr>
                        <td align="center"><img src="resimler/bizbuluttuk.gif" alt="bulut" width="421" height="508" /></td>
                      </tr>
                    </table>
                  <p>&nbsp;</p></td>
              </tr>
            </table>
              <blockquote>
                <p class="style20" align="center">&nbsp;</p>
                <p>KUYU</p>
                <p>&nbsp;</p>
                <p align="justify">&nbsp;</p>
                <p align="justify" class="style20">Benliğini saran  kaygı dolu düşüncelerle görüşme odasına doğru  yürüyordu. Büyük bir yükün altında kalmışçasına omuzları çökmüştü. Adımlarını  atarken avukatı Besim beyin ne haberler getirdiğini  merak ediyordu.  <br>
                  Son bir ay içinde yaşadıkları  gözünü kapattığı an kabusa dönüşüyor, her şey bir film şeridi gibi gözlerinin  önüne geliyor, uykusu kaçıyordu. Gecelerini sabaha kadar karanlığı seyrederek  geçiriyor, artık bu işkencenin bir an önce bitmesini istiyordu. Uykusuzluk onu  iyice hırçınlaştırmış, yormuş, gözlerinin altında halkalar oluşturmuştu.  Gündüzleri de ne kadar uğraşırsa uğraşsın bir parça uyumak mümkün olmuyordu. Koğuşun  gürültüsüne, o duman dolu boğucu havasına dayanamıyor, bahçeye çıkma saatini  dört gözle bekliyordu. <br>
                  Hiç bitmek bilmeyecekmiş gibi  gelen dar koridorları geçerek sonunda görüşme odasına gelmişti. Kapıyı açan  gardiyan arkasından kapıyı kilitlemiş dışarıda bekliyordu. Odada bekleyen  avukatı onu görünce ayağa kalkmış elini sıkmak için ona doğru yürümüştü.  Kendisine karşı çok nazik olan bu insana karşı içinde bir saygı oluşmuştu.  Avukatın elini sıkarak derin bir soluk alıp, odada duran sandalyeye oturmuştu.  Söze ilk olarak Besim bey başlamıştı her zamanki gibi.<br>
                  - Merhaba Kemal bey.<br>
                  - Merhaba Besim bey.<br>
                  - Nasılsınız, iyi misiniz?<br>
                  - İyiyim Besim bey, ya siz?<br>
                  - Ben de iyiyim sağ olun. Fakat  ben sizi hiç iyi görmedim, bir şeyiniz mi var, yoksa hasta mısınız?<br>
                  - Yo hasta falan değilim.<br>
                  - Ama çok solgunsunuz, çok bitkin  bir haliniz var.<br>
                  - Hayır hasta değilim, ama iyi de  değilim Besim bey, sabahlara kadar uyuyamıyorum, bu uykusuzluk beni çok  yıpratıyor, uykusuzluktan delirmek üzereyim.<br>
                  - Anlıyorum Kemal bey, fakat  biraz rahatlamaya çalışın, ben elimden gelen her şeyi yapıyorum inanın, her şey  düzelecek emin olun, size uyumanıza yardım edecek bir ilaç vermesini  isteyeceğim doktordan.<br>
                  - İyi olur Besim bey buna  gerçekten çok ihtiyacım var. Neyse siz bana gelişmeleri anlatın, neler oldu bir  haftadır. <br>
                  Bu soruyu sorarken sesi titremiş,  gözleri yaşarmış, çaresizlik içinde kıvrandığı her halinden belli oluyordu.  Onun bu hali Besim beyi de çok etkiliyordu. Böyle dev gibi duran bu adamın bu  kadar zavallı bir duruma düşebileceğine dışarıda olsa kimse ihtimal vermezdi.  1.92 boyuyla, o devasa elleriyle, keskin yüz hatlarıyla, iri gövdesiyle, güçlü,  yenilmez, kendinden emin, her şeye meydan okuyan, son derece heybetli fiziki  bir yapısı vardı. Onu tanıyan arkadaşlarının anlattıklarına göre; mahalleli  onun bu görüntüsüne eklenen pervasızlığı ve korkusuzluğu nedeniyle kendisinden  çok çekindiklerinden uzak durmayı yeğlemişler,  zamanla ona Dev Kemal adını takmışlardı.<br>
                  - Doğrusunu isterseniz size  haberlerim hiç de iç açıcı değil Kemal bey. İddia makamı bizi mahkemede epey  zorlayacağa benziyor. Olay yeri incelemesinde aleyhinize kullanabilecekleri çok  delil topladılar, ayrıca birkaç kişiyi de şahit olarak mahkemeye çıkaracaklar. <br>
                  - Bilmeniz gereken asıl önemli  şey ise; sizi kasten iki kişiyi öldürmekle suçlayıp idam cezası ile  yargılanmanız talebinde bulunacak olmaları.<br>
                  İdam cezası ile yargılanma talebini duyunca beyninden  vurulmuşa dönmüştü. Omuzları kalkmış hiddetinden titriyordu. Kaşları çatılmış  keskin yüz hatları gazabını boşaltacak birini arıyormuş da bulamıyormuş gibi  bir hale dönüşmüş, ayağa kalkıp volta atmaya başlamıştı.<br>
                  - İyi ama topladıkları deliller  ne olabilir ki, neticede orası benim evim biliyorsunuz, öldürülenler de evimin  alt katında oturan kiracılarım, yani bana ait birçok şey olabilir. Hiçbir şey  benim suçlu olduğumu göstermez, neymiş topladıkları deliller, söyler misiniz?<br>
                  - Evet. Öncelikle o gün fabrikadan  erken çıkmanız, alt katta maktullerin evinde bulunan sonradan sizin  ceketinizden koptuğu anlaşılan bir düğme var, maktulün evinde bulunan size ait  olduğu anlaşılan bir çakmak ve yine size ait kartvizit, ayrıca parmak izleriniz  bulundu.<br>
                  Avuçlarını sıkarak avukatı  dinleyen Kemal’in yüzü allak bullak olmuş, odada volta atarken, bir yandan  içinden konuştuğu dudaklarının belli belirsiz açılıp kapanmasından belli  oluyordu. Sonunda bütün bu olanlardan bıkmış bir şekilde, bütün bu duyduklarına  aldırmıyormuş gibi omuzlarını silkeleyerek bağırmaya başlamıştı.<br>
                  - Bütün bu şeyler bu suçu benim  üstüme yıkmaya yetmez Besim bey. Ne yani bir düğme, bir çakmak yada bir  kartvizit yüzünden beni idamla yargılayıp sonra da asacaklar mı? Ne olmuş  fabrikadan erken çıkmışsam, bu cinayeti benim işlediğime kesin bir kanıt  olabilir mi? <br>
                  - Lütfen sinirlenmeyin Kemal bey,  elbette hiç birisi bu cinayeti sizin işlediğinizin kesin kanıtı olamaz. Ben  sadece iddia makamının delil olarak mahkemeye getireceği şeyleri söylüyorum  size, biz de tabi ona göre savunma yapacağız, aynen sizin dediğiniz gibi. Rica  ederim sakin olun.<br>
                  - İsterlerse assınlar beni kılım  bile kıpırdamaz, anlıyor musunuz? Umurumda bile değil!.. diye bütün gücüyle  bağırıyordu.<br>
                  Sesi öylesine güçlü çıkıyordu ki bulundukları  odanın camları titriyordu, sonunda silkinip kendine gelmiş ve büyük bir  yılgınlıkla sandalyeye oturmuştu.<br>
                  Birden bire bu şekilde  sinirlerine hakim olamayışı yüzünden pişmanlık duymuştu. Oysa ne olursa olsun  kendisine hakim olmaya, kararlı olmaya sürekli kendi kendine söz veriyordu. Ayrıca  şu karşısında duran kibar ve munis adama böyle bağırmaya hiç hakkı olmadığını  düşünerek sakinleşmeye çalıştı.<br>
                  - Özür dilerim Besim bey, sizin  bir kabahatiniz yok, kabalık ettim bağışlayın, fakat bütün bu olanlardan dolayı  sinirlerim o kadar harap oldu ki… bağırmam size değil, kusura bakmayın. E..  başka neler var iddia makamının elinde aleyhime kullanabileceği?<br>
                  - Geçtiğimiz hafta mahkemeden  arama kararı çıkarıp, sizin evinizde tekrar arama yaptılar. Şahitlerden biri  verdiği ifadede sizin bir silaha sahip olduğunuzu söylemiş, bu nedenle evinizde  silahı aradılar. Sanırım bu gün yarın silah için mahkemeden önce ifadenizi  alacaklar. Onlardan önce sizinle bu konuyu konuşmak istediğim için geldim bu  gün.<br>
                  Silah sözünü tekrar duyduğunda  yüzü sapsarı olmuş, yine ayağa kalkarak Besim beye arkasını dönmüş duvardaki  küçük pencereden görünen gökyüzüne bakmaya başlamıştı. Öyle sarsılmıştı ki tek  kelime edemiyor, gömleğinin yakası boğazını sıkıyor nefes almasını  güçleştiriyordu. <br>
                  Silah onların her zaman  vazgeçilmez bir parçası olmuştu ailece. Babasının da ağabeylerinin de hep  silahları vardı, ve onun da her zaman yanında bulundurduğu normal bir aksesuar  gibiydi. Savaş yıllarında  palaskasından  çok çıkarıp kullanmıştı düşmana karşı. Savaş bittikten sonra ise tüfeğini  devlete teslim etmiş, fakat silahını hem ağabeyinin hediyesi hem de kurtuluşun  simgesi olarak gördüğü için saklamıştı. Arada bir bahçeye çıkarak silahını  temizler, yağlar, o bu işi yaparken çocukları da kendisini hayranlıkla seyrederdi.  Silahını temizlerken bir yandan onlara savaş anılarını anlatırdı. Eşi Hayriye  hanım ise silahı hiç haz etmez, evde bulunmasına kızar, ama korkusundan bir şey  söyleyemezdi.<br>
                  Şimdi şimşek çakan gözleriyle gökyüzünü  seyrederken bütün bunları düşünüyordu. Gözünün önünde onu gıpta ile seyreden  iki oğlu ile biraz da ürkek davranan büyük kızı belirmişti. En küçük kızı ise  daha bebekti. Çocuklarının özlemi ile burnunun direğinin sızladığını hissetti.  Ağlamak istiyordu, fakat gururuna yediremediği için dişlerini sıkıyordu. Bir an  ölüm sessizliğine bürünen odada artık dişlerinden çıkan gıcırtılar iyice  duyuluyordu. Onun bu hali avukat Besim beyi de etkilemiş konuşmaya nereden  başlayacağını bir türlü bilemiyordu. Sonunda sessizliği bozan yine avukatı  olmuştu.<br>
                  - Kemal bey beni duyuyor  musunuz?, iyi misiniz?<br>
                  - Evet duyuyorum. Demek evimi  aradılar, arasınlar. Arasınlar bakalım ne bulacaklar, diye cevap verdi,  kenetlenmiş çenesi yüzünden dudaklarını güçlükle kıpırdatabilmişti.           <br>
                  - Başka…<br>
                  - Evin her tarafını aradılar,  bodrumu, bahçeyi, alt katı yani maktul kiracınızın evini, her yeri. Ama  bulamadılar, yani silahı bulamadılar Kemal bey.<br>
                  - Evet… dedi kısaca.<br>
                  - Bir silahınız var mıydı  gerçekten Kemal bey? Aslında çocuklarınız ve eşiniz Hayriye hanım da doğruladılar  bu bilgiyi. Yalnız en son ne zaman gördüklerini hatırlamıyorlar, hepsi farklı  bir tarih söyledi. Tabi çocuklar küçük olduğu için bu normal, eşinizin  söylediği zapta geçirildi. Çocuklarınız zaman zaman silahı bahçede  temizlediğinizi onlara atış yaptırdığınızı anlattılar.<br>
                  - Peki Hayriye… o ne dedi.<br>
                  - O da tam bir tarih veremedi,  ‘ama galiba bir ay önce görmüştüm, bir daha da görmedim’ dedi. Silahı yüklüğün  içindeki yorganların yatakların altına saklıyormuşsunuz, ilk önce oraya  baktılar tabi ama yoktu.<br>
                  - Evet…<br>
                  - Soruma hala cevap vermediniz  Kemal bey. <br>
                  - Evet silahım vardı, her zaman  da oldu zaten. Çocuklarımın anlattıkları, eşimin söylediği her şey doğru.<br>
                  - Peki bundan bana neden  bahsetmediniz. Böyle önemli bir şeyi bana niçin söylemediniz Kemal bey. Bunu  anlayamıyorum doğrusu. Silahınız nerede şu an, burada da olamayacağına göre…<br>
                  - Besim bey silahımı eşimin  söylediği tarihte yanımda taşımaya başladım ve olaydan birkaç gün önce  kaybettim maalesef.<br>
                  - Nasıl… kaybettiniz mi? silahı  kaybettiniz mi? nasıl olur, yani silah nasıl kaybedilir Kemal bey. <br>
                  - Evet kaybettim, basbayağı  kaybettim işte… Kaybetmesem evde bulunsa ne değişecekti ki benim açımdan, bu  neyi değiştirirdi Allah aşkına söyleyin, benim masumiyetimi kanıtlayabilir  miydi?<br>
                  - Masumiyetinizi tam olarak  kanıtlamasa bile, en azından cinayetin sizin silahınızla işlenmediği ortaya  çıkar, aleyhinizdeki delillerin daha da güçlenmesini önleyebilirdi. Bu da bize  davada bir hayli yardımcı olurdu Kemal bey. Silahın kaybolması iddia makamı  için büyük bir koz anlıyor musunuz?<br>
                  - Bakın Kemal bey şunu demek  istiyorum, o silah bulunup temiz olduğu, yani cinayette kullanılmadığı kesin  olarak tespit edilmediği müddetçe, kayıp bir cinayet aleti olarak kalacak  düşüncelerde, anlatabildim mi?<br>
                  - Hayır anlamıyorum Besim bey.Yani  bir an bu cinayeti benim işlediğimi düşünsek, ille de evdeki silahla mı yapmak  zorundayım, başka bir silah satın alıp onunla yapmam olanaksız mı? İddia makamı  bunu göz ardı edip de benim beraat etmeme fırsat verir mi sizce? Ortada silah  yok o zaman cinayeti işlememiştir zavallı Kemal mi diyecekler? <br>
                  - Fakat ortada bir yığın delil  varken bir de silahın kaybolması işi güçleştiriyor.<br>
                  - İyi o zaman ispat etsinler bu  cinayeti benim işlediğimi, cinayette kullanılan silahı getirsinler. Yoksa  düğmeyle, çakmakla veya kartvizitle mi öldürdüğümü iddia edecekler? Kim bilir  belki de ben öldürmüşümdür gerçekten, ama ispatlasınlar da görelim…<br>
                  Duydukları karşısında neye uğradığını şaşıran  avukat müvekkilinin bu soruları ve ortaya koyduğu tezle iyice sarsılmış ne  diyeceğini bilemiyordu. Tam konuşmaya başlayacağı sırada kapının çalındığı ve  dışarıda duran gardiyanın sesi duyuldu. Gardiyan vaktin dolduğunu söylüyordu.  Avukat Besim aceleyle saatine baktı, çok sinirlenmişti.<br>
                  - Tamam efendim, burada boş  muhabbet yapmıyoruz, müvekkilimle dava hakkında konuşuyorum, on dakika daha  müsaade edin, bitiriyoruz, diye kapıya doğru cevap vermişti.<br>
                  Bunları söylerken sesi ilk kez bu kadar yüksek  perdeden çıkmış ve kendinden emin bir şekilde buyruk verircesine konuşmuştu.  Gardiyan boyun eğip yavaşça “tamam efendim” diyebilmişti.<br>
                  - Tamam Kemal bey, şimdi çok az  zamanımız var, bugün yarın silahla ilgili ifadenizi alacaklar, bana kısaca  silahı nasıl kaybettiğinizi anlatın lütfen.<br>
                  - Silahımı evde bırakmamı eşim  hiçbir zaman istemiyordu, çocukların bulup oynamasından bir kaza  çıkarmalarından korkuyordu. Ayrıca çalıştığım fabrikanın yerini biliyorsunuz,  hep yangınlık yerleri. Gece fabrikadan çıkıp evine giderken karanlıkta kaç  kişiyi cebindeki üç kuruş için öldürdüler gazetelerde okumuşsunuzdur. Yıkık  harabelerde bir sürü işsiz güçsüz, ayyaş, hırsız insanlar kalıyor. Son günlerde  saldırıya uğrayan bir yığın insan oldu. Bu nedenle silahımı yanımda taşımaya  başlamıştım, yani korunmak amacıyla.<br>
                  - Evet Kemal bey devam edin  lütfen.<br>
                  - Olaydan on, on beş gün önce fabrikadan  çıkıp evime giderken, bu uğursuzların saldırısına uğradım ben de. Birisi  bıçakla önümü kesince silahıma davrandım, fakat onlar iki kişiydiler, ikincisi  arkamdan enseme vurunca sersemleyip yere yuvarlanınca silah elimden yere düştü  ve o an kapıp kaçtılar. İşte böyle kaybettim silahı Besim bey.<br>
                  - Peki karakola gittiniz mi?, yani  zabıt filan tutturdunuz mu?<br>
                  - Hayır karakola gitmedim, doğru  eve gittim.<br>
                  - Peki ama neden, neden karakola  gidip şikayetçi olmadınız? Silahınız çalındığı için zabıt tutturmadınız?<br>
                  - Bu neye yarardı Besim bey. Bu  güne kadar o yangınlık yerinde kaç kişi öldürüldü, hangisinin faili bulundu?  Bir tanesi yakalandı mı? hayır, adamlar hala her gece oralarda esrar içip, kafa  çekip insanların önünü kesiyor, yaralıyor, hatta öldürüyorlar ama yakalanan tek  kişi yok. Hiçbir faydası olmayacağını düşündüğüm için bildirmedim karakola,  eşime de bir şey anlatmadım korkmasın diye.<br>
                  - Peki Kemal bey, ifadenizi de  aynen böyle verin, lütfen hiçbir değişiklik yapmadan, benden istediğiniz bir şey  var mı?, ben gidiyorum artık. Müdür beyden sizin için doktor muayenesi  isteyeceğim uyku şikayetinizi giderecek ilaçları verir size. Lütfen biraz  rahatlayın artık. Yine geleceğim.<br>
                  - Sizden bir şey isteyeceğim  Besim bey.<br>
                  - Nedir?, buyurun.<br>
                  - Kızımı görmek istiyorum. Yani  büyük kızım Feride’yi. Lütfen onunla görüşmemi sağlayın.<br>
                  - Fakat bu imkansız, biliyorsunuz  hapishaneye ziyaretçi olarak alınmıyor çocuklar, hem o daha dokuz yaşında bir  çocuk, yani bu ortam onun için hiç iyi değil, sizi böyle demir parmaklıklar  arkasında görmek onu çok sarsar.<br>
                  - Hiçbir şey olmaz o çok güçlü  bir kızdır Besim bey. Bana da çok bağlıdır, kim bilir ne çok özlemiştir beni.  Bunu mutlaka ısrarla istiyorum, bu işi halledin lütfen, ne pahasına olursa  olsun istiyorum, en kısa zamanda. Bunu sağlayın.<br>
                  Bu sözleri söylerken takındığı o  kendinden emin tavrı ve sesindeki o emir veren komutan edası karşısında ne  söylerse söylesin onu ikna edemeyeceğini anlamıştı Besim bey.<br>
                  - Bunu halletmeye çalışacağım  Kemal bey, size iyi günler, görüşmek üzere, diyerek gardiyanın kapıyı açması  için eliyle kapıyı tıklatmıştı.<br>
                  Oturduğu sandalyeden bütün  azametiyle kalkan Kemal iyi günler dileyip koğuşa gitmek için kapıya doğru  yürümüştü. Koğuşa girdiğinde gelenin o olduğunu gören diğer mahkumlar hemen  önlerine bakmaya başlamışlar, kimileri de arkasını dönerek kendilerine yapacak  bir iş bulmaya çabalıyorlardı. Onunla ilgili gazetede çıkan haberleri  okumuşlar, o kendi koğuşlarına geldikten sonra da, çıkan gazete haberlerini  ondan gizli gizli köşelerinde okuyup takip etmeye başlamışlardı.<br>
                  Kemal’in o devasa fizik yapısına,  gür sesine, asabi davranışları ve korkusuzluğuna, iki kişinin ölümünden sorumlu  tutulan bir cinayet zanlısı olması eklenince, mahkumlar arasında korku  yaratmıştı. Aralarında yaptıkları konuşmalarda onun bu cinayeti işlediğine  inananlar olduğu gibi, haksızlığa uğradığını düşünenler de vardı. Ondan  korkanlar olduğu kadar ona saygı duyanlar da çoktu. Azerbaycan’da ve kurtuluş  savaşında yaşadıklarını anlatırken mahkumlar etrafını çevirir büyük bir heyecan  ve huşu içinde dinlerler, duyduklarına inanamazlar ve ona olan saygıları da  korkuları da perçinlenirdi. İçlerinde ona en yakın olan cinayetten hüküm giymiş  Erzurum’lu Kara Mahmut’tu. Bir tek o istediği an ona yaklaşıp halini hatırını  sorar, onunla bir kenara çekilir saatlerce muhabbet edebilirdi.<br>
                  Kemal koğuşa girer girmez  sıkıntılı halini anlayıp, hemen yanına gitmiş, sessizce konuşmaya başlamıştı.<br>
                  - Kimmiş gelen, avukat mı?<br>
                  - Evet avukatım Besim bey gelmiş.<br>
                  - E.. çok sıkıntılısın hayrola ne  varmış, gelişmeler neymiş?<br>
                  - Hiç iyi değil Mahmut, hiç iyi  değil. <br>
                  Besim beyin anlattıklarını alçak  sesle Mahmut’a anlatıyordu, arada bir dişlerini gıcırdatıyor, kimi zaman  göğsünü körük gibi şişirerek meydan okurcasına göz gezdiriyordu koğuşta.  Anlatacakları bitince koğuşun taşlarına takılıp kalan gözlerini kaldırmadan  ağzından dökülen sözleri herkes duymuştu.<br>
                  - Anlaşılan boynumu  kurtaramayacağım o yağlı ipten Mahmut.<br>
                  Duydukları cümle tüm mahkumlarda  bir tokat etkisi yaratmıştı. Bir anda derin bir sessizliğe gömülen koğuşun  havasını Mahmut’un sesi dağıtmıştı. <br>
                  - Arkadaşlar çay oldu mu?<br>
                  - Oldu ağabeycim, hemen  getiriyorum.<br>
                  Kemal’in yanına iyice sokulan  Mahmut bu koca dev adamı teselli edecek sözleri sıralamaya başlamıştı bile.<br>
                  - Dur bakalım hemen pes etme,  daha yolun başındayız, diyordu.<br>
                  - Mahmut sence bu benim avukat bu  iş için yeterli mi?, yani başarabilir mi, ha… ne dersin, bana biraz toy gibi  geliyor da.<br>
                  Arkadaşının halini çok iyi  anlayan Mahmut onu ikna etmek için avukat hakkında bildiklerini anlatmaya  başlamıştı.<br>
                  - Ne diyorsun sen Kemal, en iyi  ceza avukatlarından biri Besim bey, inan bana. Bu güne kadar daha hiçbir davayı  kaybetmemiş Allah seni inandırsın. Bakma böyle kuzu gibi munis olduğuna sen onu  mahkemede göreceksin, aslan gibi bir kükremeye başladı mı, sular seller gibi  savunur müvekkilini. İlk celsede göreceksin zaten kendinde, vallahi billahi  dumanını attırır iddianın, benim de avukatımdı biliyorsun, kaç kere anlattım  sana.<br>
                  - İnşallah öyledir Mahmut,  inşallah öyledir. Ama ben yine de bir iki tane daha avukat tutayım diyorum,  daha iyi olur diye düşünüyorum. Gerekirse bütün servetimi harcayacağım bu iş  için. Avukata vekalet verdim biliyorsun, bütün masrafları karşılıyor, bankadaki  hesabımdan çekip.<br>
                  - Vallaha hiç gerek yok ama, eğer  rahatlayacaksan yani, tut o zaman, nasıl olsa para derdin yok. Tut… tut… iyi  olur… Besim bey gelince uygun dille söyle ona.. neyse gereği yapar, hadi Kemal rahatla  biraz artık yahu…yak bi cigara.. hah şöyle…<br>
                  Kendilerini konuşmaya öyle  kaptırmışlardı ki hızla açılan demir kapının sesiyle sıçramıştı ikisi de.  Kapının ağzında duran gardiyan onlara doğru sesleniyordu yüksek sesle.<br>
                  - Kemal Nart !.. revirde doktor  bekliyor!.<br>
                  - Ne oluyor Kemal, hayrola? diye  sordu Mahmut.<br>
                  - Uyuyamıyorum ya… o yüzden  doktora görünmemi talep edecekti avukat bey Müdüriyetten. Görüşmüş demek…  uyumaya ihtiyacım var çok.<br>
                  - İyi oldu haydi git… diyen  Mahmut arkasından onu seyrederken, içinde büyük bir üzüntü duyuyordu. <br>
                  Doktorun verdiği ilaçla o gece  bir aydır ilk defa deliksiz bir uyku çekmişti. Sabahın ilk ışıkları ile  uyandığında koğuştakilerin onu uyandırmamak için aralarında sessizce  konuştuklarını duyuyordu. Yatağından kalkıp havlusunu almış, tuvalete giderken  günaydın demişti ortaya doğru. Yeni demlenmiş çayın kokusu koğuşa dolmuştu.  Koğuştakiler de günaydın diyordu, o önlerinden geçerken. Geri döndüğünde  sonunda uykusunu almanın rahatlığıyla kahvaltısını birlikte yaptığı Mahmut’un  da memnuniyeti yüzünden okunuyordu. <br>
                  Kahvaltıdan sonra Mahmut ile bir  kenara çekilmişler silahla ilgili alınacak ifadesi hakkında konuşuyorlardı.  Arkadaşı ifade verirken sakin olmasını, her şeyi avukata anlattığı gibi aynen  anlatmasını fazla bir şey eklememesini sıkı sıkı tembih ediyordu. Fazla detay,  yeni sorulara neden olur, bu da gereksiz karışıklıklara sebebiyet verir diyordu  Mahmut. E.. ne de olsa  usta idi bu işte  o… İdamdan kurtulmuştu, yüzlerce defa ifade vermiş, sonunda 36 yıla mahkum  olmuştu. Edindiği bütün tecrübelerini aktarıyordu arkadaşına. <br>
                  Saat ona doğru gardiyan gelerek  kendisini çağırmıştı. Artık görüşme odasına giden bu koridora alışmaya  başlamıştı, ilk zamanlardaki gibi uzun gelmiyordu, hızlı ve kararlı adımlarla  yürüyordu. Görüşme odasına girdiğinde içerideki küçük masanın üzerinde duran  siyah daktilodan ve masada oturan genç çelimsiz esmer bayandan ifadesinin  alınacağını anlamıştı. Odada ayakta kendisini bekleyen avukatı Besim beyi ve  iddia makamının avukatı Sezai bey ile savcıyı selamladı. Kendinden emin bir  tavırla daktilo memuresinin karşısında duran masaya oturdu yavaşça.<br>
                  Davaya bakan savcı, kısaca davaya  konu olacak ortaya çıkan yeni bir gelişme ile ilgili ifadesinin alınacağını  anlatmıştı. Davacı taraf ile davalı taraf avukatlarının da ifadesi alınırken  odada bulunmak istediklerini, bu nedenle şu an orada toplandıklarını  söyledikten sonra Kemal’in yüzüne dikkatlice baktı. Kemal savcı ile göz göze  geldiğinde gözlerini hiç kaçırmadan başı dimdik kısaca “evet anladım” diye  cevapladı. Savcı da “o halde başlayalım” dedi.<br>
                  - Dava soruşturması sırasında  çalıştığınız arkadaşlarınızdan Muhittin Sakaryalı bir silahınızın olduğunu  söylemiş. Muhittin Sakaryalı’yı tanıyorsunuz değil mi?.<br>
                  - Evet.<br>
                  - Kimdir?<br>
                  - Çalıştığım fabrikada benim gibi  ustabaşıdır, ve iyi arkadaşımdır.<br>
                  - Muhittin Sakaryalı silahınızı  nerede ve nasıl gördü.<br>
                  - Fabrikada belimde gördü.<br>
                  - Silahı nereden almıştınız?<br>
                  - Ağabeyim vermişti, Azerbaycan’dan  Kars’a gelirken.<br>
                  - Silahın markası neydi?<br>
                  - Markası yoktu, özel el yapımı  bir silahtı.<br>
                  - Kaç kalibrelikti?<br>
                  - 7.65<br>
                  - Ne renkti?<br>
                  - Siyah renkliydi, kabzası gümüş  işleme ile süslüydü, tamamen el yapımı olduğu için değerli bir silahtı. Bu  sözleri biraz sinirle biraz da alaylı bir şekilde söylemişti. <br>
                  Savcı sorulardan rahatsız  olduğunu anlamış, birkaç saniye düşündükten sonra, arkasını dönerek odadaki  karşı duvara doğru giderken sormaya devam ediyordu.<br>
                  - Peki bu  silah şimdi nerede?, evinizde yapılan ne ilk aramada nede daha sonra yapılan  aramada bulunamadı. Silahı ne yaptınız?<br>
                  - Hiçbir şey yapmadım, sadece onu  kaybettim.<br>
                  Besim bey dikkatle konuşulanları  dinliyordu. Sezai bey kulaklarını havaya diken bir tilki gibi hiçbir şeyi  kaçırmamak için pür dikkat kesilmiş Kemal’in söylediklerini dinlerken onun  yalan söyleyip söylemediğini anlayabilmek istercesine bir yandan onun yüzünü  inceliyordu. Daktilo memuresi iki parmakla konuşulanları eksiksiz yazmak için  çırpınıp duruyordu. Kemal cevap verirken bu kısacık saçlı, esmer, çelimsiz  daktilo memuresinin parmaklarının daktilonun tuşları üzerinde gidip gelmesini  izlerken, arada bir satır başına atlamak için şaryoyu hızlıca sola doğru itmesi  ile çıkan her seste gözlerini kapatıp açıyordu. Savcı sorularını daha önceden  hazırlamış gibi, arka arkaya ezbere sorar gibiydi.<br>
                  - Nasıl kaybettiniz?<br>
                  - Anlatayım efendim.<br>
                  - Anlatın?<br>
                  Silahın kaybolma hikayesini tıpkı  avukatı Besim beye anlattığı gibi aynen anlatıyordu. Anlatırken Mahmut’un  söylediklerini hatırlamış olduğundan, kesinlikle fazladan tek bir söz etmemeye  dikkat ediyordu. Olayı anlatırken avukatı Besim beyle göz göze geliyor onun  tepkilerini inceliyordu. Kemal anlattıkça Besim beyin huzursuzluğu geçmiş,  rahatlamıştı. Olayı anlatması bitince Savcı aynen Besim beyin yaptığı gibi  karakola neden gitmediğini, neden şikayetçi olmadığını, neden tutanak  tutturmadığını arka arkaya sormuştu. Kemal de aynı cevapları vermişti. Sonunda  Savcı pekala diyerek başka sorusu olmadığını söylemiş ve ifade zaptının son  cümlelerini yazdırıp iyi günler dileyerek odadan çıkmıştı. Ne sorulan  sorulardan ne de verilen cevaplardan memnun olmadığı her halinden belli olan  Sezai bey de savcı ile birlikte gitmişti.<br>
                  Odada avukatı Besim beyle yalnız  kalan Kemal merakla Besim beyin yüzüne bakıyordu. Onun söyleyeceklerini  bekliyordu. Besim bey son derece memnun bir şekilde konuşmaya başladı.<br>
                  - Çok iyiydi Kemal bey, tam istediğim  gibi verdiniz ifadenizi. Nasılsınız doktora göründünüz mü? İlaç aldınız mı?  Uyuyabildiniz mi biraz?<br>
                  - Evet Besim bey teşekkür ederim,  dün gece ilk defa uyudum, ilaç baya iyi geldi. <br>
                  - Belli oluyor rahatlamışsınız  baya. Hiç bir ilave yapmadan verdiğiniz cevaplar çok iyiydi. Yalnız mahkemede  Sezai bey sizi bir hayli zorlayacaktır bu konuda, orada da değişik tek bir şey  söylememelisiniz, aynı şekilde cevaplayın tüm sorularını ve sinirlenmemeye  özellikle dikkat edin, aynı bu günkü gibi.<br>
                  - Peki Besim bey, dikkat ederim.<br>
                  - Şimdi gitmeliyim bir davaya  yetişmem lazım, söyleyecek bir şeyiniz var mı?<br>
                  - Şey… kızımla görüşmem konusunda  bir gelişme var mı?, ne zaman görüşebileceğim Feride ile.<br>
                  - Merak etmeyin hallettim, Cuma  günü öğleden sonra getireceğim kızınızı.<br>
                  - Zor oldu mu bu işi halletmeniz?<br>
                  - Biraz… ama kapıları açacak  anahtarı bulursanız, açılamayacak kapı yoktur, değil mi?...<br>
                  - Evet… aileme gerekli ödemeyi  yapıyorsunuz değil mi? Yani zor duruma düşmesinler, çocuklarım çok küçük, bir  de para yönünden sıkıntı yaşamasınlar.<br>
                  - Merak etmeyin eşinize her hafta  söylediğiniz miktarda para yolluyorum aksatmadan, hiçbir sıkıntı çekmiyorlar.  Şimdilik size iyi günler, Cuma’ya görüşürüz.<br>
                  - İyi günler Besim bey. Güle  güle.<br>
                  Odaya gelirken ifade verme işinin  hiç bu kadar kolay geçeceğini düşünmediği için, şimdi büyük bir rahatlık içinde  yürüyordu, üstelik kızını Cuma günü göreceği düşüncesi ile koridoru nasıl  geçtiğini bile anlamadan gülerek girdi koğuşuna. Besim beye başka avukatlar da  tutmak istediğini söylemiş, biraz alınır gibi olan avukat siz bilirsiniz,  önümüzdeki hafta hallederim demişti. Merak ve sıkıntı ile bekleyen Mahmut onun  bu neşeli halini görünce yüksek sesle bir oh çekmişti. <br>
                  - Hemen bize iki çay koy oğlum.<br>
                  - Tamam Mahmut ağabeycim hemen  geliyor.<br>
                  Mahmut her şeyin istedikleri gibi  gittiğini anlamış, çayla kutlamak istiyordu güzel haberleri. Hemen kolundan  tuttuğu Kemal’i ranzasına doğru çekmiş bir an önce duymak istiyordu  anlatacaklarını. Yatağın üstüne büyük bir rahatlama duygusu ile oturan Kemal  anlatmaya başlamıştı. Az sonra çayları gelmiş bir yandan yudumlarken bir yandan  da muhabbetlerine devam ediyorlardı. Kemal her şeyi anlatmıştı Mahmut’a, ayrıca  kızıyla Cuma günü görüşeceğini de söylemişti.<br>
                  - Bak buna daha çok sevindim  işte. Tamam şimdi yeniden durum değerlendirmesi yapalım bakalım.<br>
                  - Mahmut acaba beni kızımla  yalnız konuştururlar mı? ne dersin… Yani Besim beyle yalnız oluyoruz odada ama  o avukatım tabi, ama kızımla konuşurken yalnız olabilir miyim acaba?<br>
                  - Merak etme, halleder Besim bey  onu da… sen kızın geldiğinde yalnız olmak istiyorum de sadece. Olur olur merak  etme.<br>
                  - Ne oldu avukat işi?.<br>
                  - Konuştum o işi de, cinayet  davalarında en iyi olan üç avukat daha tutacağız.<br>
                  Cuma gününü iple çekmişti.  Uykusunda kabuslar görmüştü günlerdir. Nihayet biraz sonra kızını görecekti,  yüreği yerinden çıkacak gibi atıyordu. Ağır demir kapıların sesi kulaklarını  delip geçiyordu. Görüşme odasına girdiğinde beyaz yakası, siyah önlüğü ve  saçına takılan kolalı kurdelesi ile sandalyeye biraz korku biraz da eğreti  olarak ilişmiş kızını görünce içinin yandığını hissetti. Babasının odaya  girdiğini gören Feride donup kalmıştı ilk anda. Fakat kendini hemen toplayıp  Kemal’in boynuna atılmıştı. Baba kızın bu kucaklaşması Besim beyin içini  acıtmış, yüzünü pencereye doğru çevirmişti. Biraz daha bakarsa ağlayacağını  hissetmişti. Feride ağlıyordu. Bir yandan babasına sarılıyor, bir yandan  hıçkırıyordu. Zaman sanki durmuştu. Sonunda Feride’yi sandalyeye oturtan Kemal  onun yanına oturmuş başını okşarken konuşmaya başlamışlardı.<br>
                  - Nasılsın bakalım Feride’m.<br>
                  - İyiyim baba. <br>
                  - Ağlama yavrum, nasıl derslerine  çalışıyor musun?<br>
                  - Çalışıyorum baba.<br>
                  - Kardeşlerin nasıllar, annen,  hepsi iyiler mi?<br>
                  - Hepsi iyi baba, kardeşlerim,  ben hepimiz seni çok özledik, ne zaman geleceksin eve?<br>
                  - En kısa zamanda geleceğim  yavrum, merak etme.<br>
                  Kendilerini dinleyen Besim beyi  hatırladı birden Kemal. <br>
                  - Besim bey müsaade ederseniz  kızımla yalnız konuşmamda bir sakınca var mı acaba, diye sordu. Kendisini  çabucak toplayan Besim bey “tabi ben çıkayım” diyerek dışarı çıktı. Odanın  penceresinden onları seyrediyor fakat ne konuştuklarını duymuyordu Besim bey.<br>
                  Baba kız yalnız kalmışlardı.  Kemal bir yandan Feride’nin saçlarını okşarken bir yandan ona ısrarla bir  şeyler anlatıyor gibiydi. Feride babasının anlattıklarını dikkatle dinliyor ve  anladığını ifade etmek için başını sallıyordu. Sonunda baba kızın vedalaşmaları  ile görüşme sona ermişti. Kemal Feride’ye Cuma günü yine gelmesi için sıkı sıkı  tembih ederek onu öptü ve koğuşa gitmek üzere yanlarından ayrıldı.<br>
                  Kemal’in bir hafta boyunca ağzını  bıçak açmamış, iştahı kesilmiş, koğuşun ortasında volta atıp durmuştu. Volta  atarken kendi kendine konuşuyor gibiydi sürekli. Onun bu suskun ve içine  kapanık hali koğuştaki arkadaşlarını da etkilemişti. Ağır bir hava çökmüştü  koğuşa, her şeye her yere sinmişti. Gelecek Pazartesi günü ilk duruşmasına  çıkacaktı Kemal.<br>
                  Cuma günü geldiğinde Feride’nin  gözlerindeki korku Besim beyin dikkatini çekmişti. Babasının yanına götürmek  üzere arabasına bindiklerinde hiç konuşmamıştı Feride. Besim bey onun  korkularını gidermek için çabalayıp durmuştu. Babası ile konuşurken çok tedirgin  olduğu, korktuğu belli oluyordu. Feride babasıyla neler konuştuğuna dair, Besim  beyin sorduğu sorulara cevap vermiyor, duymuyormuş gibi dışarıyı seyrediyordu.  Baba kız görüşme odasında karşılaştıklarında yine aynı özlemle  kucaklaşmışlardı. Daha sonra yine yalnız kalmışlardı.<br>
                  - Dediğimi yaptın mı yavrum, diye  sordu Kemal.<br>
                  - Yaptım baba.<br>
                  - Buldun mu dediğimi yavrum.<br>
                  - Buldum baba ama…<br>
                  - Ama…ne oldu yavrum, yapmadın mı  dediğim gibi?<br>
                  - Yapamadım baba…<br>
                  - Neden kızım, neden yapamadın  yavrum?<br>
                  - Korktum baba, çok korktum…<br>
                  - Niye korktun yavrum.<br>
                  - Onun gözlerini görüyorum orda  baba, öyle bana bakıyor, yapamıyorum…<br>
                  - Gözlerini mi görüyorsun…ama bu  imkansız, sana öyle geliyor yavrum, dediğimi yapman lazım yavrum, benim eve  dönmemi istiyorsun değil mi?<br>
                  - Evet baba, dön artık, çok  korkuyorum.<br>
                  - Döneceğim yavrum fakat bu sana  bağlı, anlıyor musun beni, dediğimi yaparsan beni salacaklar, yapmazsan dönemem  yavrum, anladın mı Feride’m beni.<br>
                  - Anladım baba, tamam yapacağım  dediğini.<br>
                  Feride’yi eve bırakan Besim bey  onun hipnotize olmuş halini görünce ne yapacağını şaşırmıştı.<br>
                  Pazartesi günü ilk duruşmasına  çıkan Kemal’i dört avukat savunmuştu. Savcı durmadan silahla ilgili sorular  sormuş, şahitler dinlenmiş, bir dahaki duruşma günü on gün sonraya  bırakılmıştı.<br>
                  Mahkemeden çıktıktan sonra Kemal  Besim beyle konuşmak istemişti. Görüşme odasında karşılaştıklarında ikisi de  yorgun düşmüşlerdi. <br>
                  - Besim bey karım neden gelmiyor  benimle görüşmeye, diye soruyordu Kemal.<br>
                  - Nedenini bilmiyorum Kemal bey,  fakat ben çok ısrar ettim, buna rağmen gelmek istemiyor. Çocukları bahane  ediyor, belki de korkuyor hapishaneden bilmiyorum. Bu arada kızınızın durumu  beni endişelendiriyor.<br>
                  - Ne var kızımın durumunda Besim bey. <br>
                  - Bilmiyorum fakat buraya gelmesi  onu çok sarsıyor anladığım kadarıyla. İçine kapandı, ürkek bir hal aldı. Yani  gelmese diyorum artık, ruh sağlığı bozulabilir, o kadar küçük ki…<br>
                  - Peki Besim bey gelmesin, sizden  rica etsem kızıma bir şey sorabilir misiniz acaba?<br>
                  - Tabi buyurun.<br>
                  - Şey…Arap’a ne olmuş diye  sorabilir misiniz lütfen?<br>
                  - Arap mı?, o da kim?, şaşırmıştı  Besim bey, hayretle bakıyordu Kemal’in yüzüne.<br>
                  - Arap kedisinin adı Besim bey,  onun kaybolduğunu söylemişti de geldiğinde, o yüzden üzülüyor, çok severdi  kedisini. <br>
                  Artık Besim bey getirip  götürüyordu baba kız arasındaki haberleri. Kemal bey sürekli kızına Arap ne  oldu diye soruyor, Feride’de ya iyi diyor, ya duruyor diyor, kimi zaman onun  gözlerini görüyorum, beni takip ediyor diye cevaplar yolluyordu babasına.  Kemal’in aldığı cevaplar karşısında kaşları çatılıyor içi daralıyor kimi zaman  bir şey söylemeden çıkıp gidiyordu görüşme odasından. <br>
                  İkinci duruşmada mahkeme salonuna  delillerin getirilmişti. Ancak delillerin ortaya çıkarılmasıyla, cinayetin  işlendiği yerde bulunan düğme ortadan yok olmuştu. İddia makamı ortalığı ayağa  kaldırılmıştı. Nasıl olup da en önemli delillerden biri olan düğme kaybolmuştu.  Üstelik Kemal’in paltosu da ortadan yok olmuştu. Paltonun evden alınması  unutulduğundan  Hayriye hanım kapıdan  geçen eskiciye üç beş lira karşılığında satmıştı paltoyu eskilerle birlikte.  Düğmenin kaybolması ile ilgili soruşturma açılmasına karar verilmişti.<br>
                  Duruşmalar arka arkaya devam  ediyordu. Eskiciler çarşısında polis paltoyu aramış bulunamamıştı, düğmenin  ortadan kaybolması hala aydınlığa kavuşmamıştı.Avukatlar Kemal’i savunmak için  bütün çabayı gösteriyorlar, davacı avukatının ve savcının ortaya koyduğu tüm  delilleri çürütmeyi de başarıyorlardı. <br>
                  Cinayetin işlendiği ev Kemal’in  evinin alt katı ve oturanlar da Kemal’in kiracısı olduğu için, ailece  görüşüyorlardı ve birbirlerine oturmaya gidiyorlardı sık sık. Oturmaya  gittiklerinde el izlerinin kalması, hatta üzerindeki giysilerden bir düğmenin  kopup düşmesi, sigara içtikleri için çakmağı orada unutmuş olması, gayet olağan  şeylerdir diye savunmuşlardı. Kartvizitinin de kiracısında olması kadar doğal  bir şey olamazdı. Bütün bunlar cinayeti Kemal’in işlediğini göstermezdi.  Cinayet günü işinden erken ayrılıp bir arkadaşı ile kahvede geç saatlere kadar  oturmuşlar ve arkadaşını da şahit göstermişlerdi. Ortada olmayan bir silah da  pek tabii ki zaten delil addedilemezdi. Duruşmaların başlamasından bu yana beş  ay geçmişti. Feride gittikçe içine kapanmış, sağlığı bozulmuş, sanrılar görmeye  başlamıştı. Eşi Hayriye hanım ateş püskürüyordu Kemal’e. Beş ay zarfında ne  ziyaretine gelmiş, ne de duruşmalara katılmıştı. Feride’nin durumundan çok  kendi durumuna üzülüyormuş gibi geliyordu Besim beye. Cinayet zanlısı bir  adamın karısı olarak anılmaya dayanamıyordu. <br>
                  Davanın sonuçlanmasına çok az  kalmıştı artık. Kemal’in kızına sorduğu soru hala devam ediyordu. “Arap’a ne  oldu?”. Feride sonunda ilk defa Besim beye değişik bir şey söyledi o gün. Besim  bey şaşırmış, hapishaneye gidene kadar düşünüp durmuştu bu konuyu. Kemal beye  Feride’nin söylediğini aktarmıştı.<br>
                  - Feride’den size bir haber  getirdim Kemal bey.<br>
                  - Öyle mi?, nedir, diye sormuştu  merakla Kemal.<br>
                  - Arap kuyuya düşmüş maalesef  Kemal bey. Kemal’in yüzü aydınlanmıştı birden, sevincini saklayamamıştı.  Gözünden kaçmamıştı bu durum Besim beyin.<br>
                  - Sevindiniz mi Kemal bey, yani  Arap’ın kuyuya düşüp ölmesi sizi sevindirdi mi?<br>
                  - Hayır…ne münasebet, sevinir  miyim hiç, ben kızımın artık rahat bir nefes alabileceğini düşündüğüm için  memnun oldum sadece. Yani kedisi bulunmadığı müddetçe rahat edemeyecekti, artık  ümidini kesip buna alışır diye düşünüyorum. Tedirgin olmuştu Kemal.<br>
                  Ne diyeceğini bilemiyordu, volta  atmaya başlamıştı yine. Birden durup elini anlına hızla vurup heyecanla  konuşmaya başladı tekrar. Çok huzursuz olmuş bir hali vardı.<br>
                  - Aman Allah’ım…bunu neden  düşünemedim bu güne kadar, ne tedbirsizlik, ne tedbirsiz bir insanım ben…diye  söyleniyordu yüksek sesle. Besim bey şaşırmıştı yine dikkatle izliyor ve  dinliyordu.<br>
                  - Besim bey ya çocuklarımdan biri  düşseydi kuyuya, ben ne yapardım, düşünebiliyor musunuz? Çocuklarımın hepsi çok  küçük her an düşmeleri mevzubahis, hemen kapatmak lazım o kuyuyu… hemen…  anlıyor musunuz? Besim bey…<br>
                  - Evet haklısınız Kemal bey,  Allah korusun, küçükler bahçede oynuyorlar tabi, olabilir…<br>
                  - Besim bey sizden rica edeceğim,  hemen o kuyuyu kapattırmanızı istiyorum. Parası hiç önemli değil. Lütfen bunu  en kısa zamanda halledin. Kuyuyu doldurtup tamamen kapattırın, iptal ettirin,  çocuklarımın başına bir şey gelmeden. Hatta hemen yarın mümkünse…<br>
                  Çocuklarına bu kadar düşkün  olması duygulandırmıştı Besim beyi. İyi bir babaydı Kemal bey. Karısı ile  ilgili pek soru sormamasından aralarının hiç iyi olmadığı belli oluyordu.  Hayriye hanım boşanma davası açmaya hazırlanıyordu üstelik, fakat Besim bey  bundan hiç bahsetmemişti Kemal’e. Çocuklarını ısrarla soruyor, neler  yaptıklarını, sıhhatlerini, para durumlarını her şeyleri ile ilgileniyordu.  Besim beyin anlattıklarını dinlerken uzaklara dalıp gidiyor, gözleri  yaşarıyordu. <br>
                  Besim bey birkaç gün sonra kuyuyu  kapattırmak için Kemal’in evine gittiğinde Hayriye hanım buna şiddetle karşı  çıkmıştı. Fakat Feride’nin kuyuya ne zaman baksa öldürülen kiracılarının  gözleriyle kendisini izlediklerini söylemesi üzerine yerinde çakılıp kalmıştı.  Çocukların kuyuya düşme ihtimalini de düşününce kabul etmişti. Kemal’in aklına  koyduğu şeyi ne pahasına olursa olsun yapacağını da biliyordu üstelik. Sonunda  kuyunun içi taşla doldurulmuş üzerine beton dökülerek kapatılmıştı. Haberi  Besim beyden duyan Kemal çok memnun olmuş, defalarca teşekkür etmişti  avukatına. <br>
                  Yapılan son duruşmada sunulan  delillerin yetersizliği nedeniyle Kemal beraat etmişti. Hapiste tam altı ay  yatmıştı. Kemal’i hapishaneden çıkarırken Feride’yi de yanında getirmişti Besim  bey. Baba kız birbirlerine sarılmışlar sarsıla sarsıla ağlamışlardı. Ağır demir  kapı açılıp da sokağa çıktıklarında yüzünü güneşe dönmüş şükretmişti Kemal.<br>
                  - Sizi evinize bırakayım Kemal  bey.<br>
                  - Yo hayır, kızımla dolaşmak  istiyorum biraz Besim bey Kemeraltı’nda, ne dersin Feride, gezelim mi seninle  biraz şöyle kalabalık içinde?...<br>
                  - Gezelim baba, diyordu  gözlerinin içi aydınlanan Feride.<br>
                  - Size her şey için teşekkür  ederim Besim bey. Tekrar görüşürüz inşallah.<br>
                  - Rica ederim Kemal bey, arada  uğrarsanız memnun olurum. Şey… ayrılmadan size bir şey sormak istiyorum…<br>
                  - Buyurun sorun Besim bey.<br>
                  - Şu Arap konusu kafamı kurcaladı  da biraz…<br>
                  - Arap Feride’nin kedisiydi Besim  bey ve kuyuya düştü biliyorsunuz…<br>
                  - Evet…neyse iyi günler.<br>
                  - İyi günler…<br>
                  <br>
                  *   *   *    *   *</p>
                <p align="justify" class="style20">O sabah gazetelerde yer alan haberde  Alsancak’ta bulunan seksen beş yıllık iki katlı bir evle ilgili haberi okuyordu  Savcı Yüksel bey. Sahipleri tarafından müteahhide verilen ev yıkılmış, yerine yapılacak  on iki katlı binanın temel kazıları sırasında, bahçede bulunan kuyu  kazıldığında kuyunun suyunun çekildiği, ancak dibinde çok eski yıllara ait bir  silah bulunduğu yazıyordu. Silahın kime ait olduğunu ev sahipleri bilmiyordu.  Evi aldıklarında kuyunun kapalı olduğunu söylemişlerdi. Konu Savcılığa intikal  ettirilmişti.<br>
                  Yüksel bey çalan telefonu açtı.  Baş Savcıydı arayan.<br>
                  - Yüksel bey günaydın. <br>
                  - Buyurun efendim, günaydın.<br>
                  - Şu bir iki gündür gazetede  çıkan haberle ilgili aradım.<br>
                  - Hangi haber efendim.<br>
                  - Şu Alsancak’taki ev,  bahçesindeki kuyuda bir silah bulundu hani, bu günkü gazetede de var…<br>
                  - Evet efendim, şimdi ben de o  haberi okuyordum, ilginç doğrusu.<br>
                  - Evet bu konuyu size havale  etmeyi düşünmüştüm de, isterseniz bir gelin konuşalım.<br>
                  - Tabi efendim olur, geliyorum  hemen.</p>
                <p align="justify">&nbsp;</p>
                <div align="justify" class="style20">Samile  İLTER.28.01.2007                </div>
                <p class="style20" align="center">&nbsp;</p>
                <p align="center" class="yazi2"><span class="style19">ileri... </span><a href="kucukdelilikler.html"><img src="resimler/ileri.gif" width="44" height="34" border="0" /></a></p>
              </blockquote></td>
          </tr>
        </table>        <p>&nbsp;</p>        </th>
      </tr>
    </table></th>
  </tr>
</body>
</html>
