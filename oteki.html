

<!DOCTYPE HTML PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<title>öteki</title>

<meta http-equiv="Content-Type" content="text/html; charset=utf-8" />

 
<meta name="Abstract" content="Samile İlter'e ait hikaye,deneme,şiirler">
<meta name="Author" content="Samile İlter, samilter@hotmail.com">
<meta http-equiv="content-language" content="tr">
<meta name="revisit-after" content="3 days">
<meta name="keywords" content="edebiyat, hikaye, şiir, deneme, denemeler, aşk hikayeleri, yaşam, günlük, şehir, anı">
<meta name="description" content="edebiyatla ilgilinenler için">
<meta name="author" content="Samile İlter">
<meta name="copyright" content="© Samile İlter"> 
<meta name="generator" content="Macromedia DreamWeaver 8">
<meta name="robots" content="ALL,FOLLOW,INDEX"> 
<meta name="rating" content="GENERAL">
<meta name="robots" content="index,follow">
<style type="text/css">
<!--

.style18 {
	font-size: 18px;
	font-family: "Book Antiqua";
	font-style: italic;
	font-weight: bold;
	color: #990033;
}
.style19 {
	font-family: Georgia;
	font-weight: bold;
	font-style: italic;
	font-size: 18px;
	color: #7491B1;
}
.style20 {
	font-family: Arial;
	color: #000000;
	font-size: 16px;
}

a:link {
	color: #990033;
	text-decoration: none;
}
a:visited {
	text-decoration: none;
	color: #990033;
}
a:hover {
	text-decoration: none;
	color: #00FFFF;
}
a:active {
	text-decoration: none;
	color: #00FF00;
}
body,td,th {
	font-family: Verdana, Arial, Helvetica, sans-serif, Times New Roman;
}


-->
</style>
</head>

<body bgcolor="#000000" bottommargin="0" >

  
    <th width="1024" height="2061" bgcolor="#000000" scope="col"><table width="950" height="6518" border="5" align="center" bordercolor="#000033">
      <tr>
        <th width="155" height="6504" align="center" valign="top" background="resimler/gece3.jpg" bgcolor="#6C8395" scope="col"><p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p>&nbsp;</p>
          <p><a href="index.html">Anasayfa</a></p>
          <p class="style18"><a href="oykuler.html">Öyküler</a></p>
          <p class="style18"><a href="denemeler.html">Denemeler</a></p>
          <p class="style18"><a href="siirler.html">Şiirler</a></p>
          <p class="style18"><a href="sectiklerim.html">Seçtiklerim</a></p>
          <p class="style18"><a href="e kartlar.html" class="style18">ekartlar</a></p>
        <th width="771" align="center" valign="top" bordercolor="#DCE5F5" background="resimler/gri4.jpg" scope="col"><table width="745" height="6500" border="8" bordercolor="#003333">
          <tr>
            <td width="0" height="6480" align="center" valign="baseline" bordercolor="#D5E1F7" background="resimler/butterflykg4.gif" bgcolor="#669999"><table width="722" height="6419" border="0" cellpadding="10">
                <tr>
                  <td height="6415" align="center" valign="top" background="resimler/butterflykg4.gif" bgcolor="#6A6A6A"><p>&nbsp;</p>
                    <p align="left">                                                    <strong>ÖTEKİ</strong> </p>
                    <p align="left">&nbsp;</p>
                    <p align="left" class="style20">Her zamanki günlerden  biriydi, bu gün de... Bu sabah da erkenden kalkmış, kahvaltıyı hazırlamış, oğlunu  uyandırmıştı. Her günkü gibi, saat tam 6.30' da. Oğlu sabahçı olduğu için  erkenden kalkar, kahvaltısını yapar, allahaısmarladık deyip onu öper ve  servisine yetişmek için hızla çıkardı. Çoktan çıkmıştı bile. Sonra kızı kalkar,  arkadan da kocası, hazırlanıp işlerine giderlerdi. Onları da uğurlamıştı az  önce.  </p>
                    <p align="left" class="style20">Hepsi gittikten sonra yerinden ağır ağır kalktı, önce  üst kata çıktı, havalansın diye odaların pencerelerini açtı yavaşça. Birden  dışarı takıldı gözleri, ne güzel bir gündü bu gün. Pırıl pırıl güneş insanın  içini ısıtıyordu, derin bir soluk aldı. Güneş ışınlarını etrafa yumuşacık  yolluyordu. </p>
                    <p align="left" class="style20">Her zamanki gibi önce yatakları düzeltmeye koyuldu, odalardaki  etrafa yayılanları bir güzel topladı. Üç oda bir de banyo vardı en üst katta.  İki odadan biri kızına diğeri küçük oğluna aitti. Üçüncüsü geçen yıl İstanbul’  da okumaya giden büyük oğluna aitti. Ama şimdi kullanılmıyordu. Uzun zaman bir  değişiklik yapmamışlardı odada. Daha doğrusu o istememişti bunu, bu yüzden  geçen kış kapısını kapatıp hiç kullanmamışlardı. Ona öyle geliyordu ki, o odayı  kullanmak bir çeşit ihanet olacaktı çocuğuna. Büsbütün gittiğini kabul etmek  olacak gibi geliyordu ona. Bu garip duyguyu atamıyordu içinden. Bu nedenle  kullanmayalım bu odayı demişti, kimse de itiraz etmemişti.</p>
                    <p align="left" class="style20">Odaları topladıktan sonra banyoya girdi, her günkü  gibi bir güzel temizledi, lavaboyu ovdu, havluları değiştirdi, yeni tuvalet kâğıdını  yerine taktı. Üst katta işi bitmişti, odaların camlarını kapatıp aşağıya indi.  Televizyonda hala haberler vardı, kapatmadı, sesini biraz daha açtı ve en alt  kata indi. En alt katta kendi yatak odaları, orta katta da salon ve mutfak  bulunuyordu. Aceleyle yatak odasının pencerelerini açtı önce, sonra yatağı  düzeltti, pijamalarını çıkarıp giyindi,  pencereleri kapatıp yukarı salona çıktı.</p>
                    <p align="left" class="style20">Gitti koltuğa oturdu, uzaktan kumanda ile televizyonu  kapattı. Hiç tahammülü yoktu o abuk sabuk programları izlemeye, hele bu gün hiç  çekecek durumda değildi. Dışarıda öylesine güzel bir gün başlamıştı ki ama onun  canı çok sıkkındı bu gün. Nedenini de bilmiyordu üstelik. Birden aklına Semiha  geldi. Semiha’yı çağırayım mı bu gün diye sordu kendine, ya da ben mi gitsem  ona acaba diye geçirdi içinden, birden ürküp vazgeçti bu düşünceden.</p>
                    <p align="left" class="style20">O büyüdüğü, çocukluğunu geçirdiği mahalleyi bir daha  görmek için can atıyordu. Ama sakın gitme demişti bir dostları, “oralara yalnız  gidemezsin, hiç eskisi gibi değil”. Bir de bir yerde okumuştu, roman mı, hikâye  mi hatırlamıyordu şimdi, çocukluğunun geçtiği yere gidiyordu hikâyenin  kahramanı, oraların o hazin dolu halini görünce, içini dolduran özlem ve istek  nasıl da üzüntüye ve isyana dönüşüyor, içinde fırtınalar koparıyordu. O da  bundan korkuyordu ya oralara gitmekten, pişmanlık duyacağından korkuyordu, en  iyisi o eski haliyle hatırlamak diyordu kendi kendine. Sonra Semiha’nın  anlattıkları da hiç dayanılır gibi değildi. Gerçi uzun zamandan beri pek bir  şey anlatmıyordu artık. Dayanamazdı o güzelim mahallenin bu hale gelmesine. Kim  bilir ne haldeydi…        <br>
                      En iyisi Semiha gelsin diye düşündü. Yine o eski  günleri anmaya ne çok ihtiyacı vardı. Birden zilin sesiyle irkildi, saate baktı  çabucak, saat 11,25 i gösteriyordu, içini bir memnunluk kapladı, heyecanla  yerinden kalktı, gidip kapıyı açtı. Evet, oydu gelen, Semiha nefes nefese  gülümsüyordu. Birbirlerini kucakladılar özlemle, çok özlemişti Semiha’yı çok.</p>
                    <p align="left" class="style20">Semiha onun biricik dostu, sırdaşı, can yoldaşı, oyun  arkadaşı, tüm dertlerini paylaştığı, akıl hocası ayrıca sıkıntılarının,  tasalarının, korkularının tek ortağıydı. Çocukluğunda, genç kızlığında hatta  şimdi bile, en zor dönemlerinde ona dökerdi içini, saatlerce konuşur, anlatır,  anlatır, anlatır sonra ağlardı. Sorular sorar, kızar bağırır, isyan ederdi ona.  Ama o hep sabırla ve sessizce dinlerdi onu. Hiç bıkmadan, usanmadan, sabırla.  Dinler, bilmişlik yapmaz, sakinleşmesini bekler, sonunda da “haklısın derdi,  fakat neyi değiştirebiliriz ki…”. </p>
                    <p align="left" class="style20">Kapıda biraz fazla beklediğini düşünmüştü Semiha.<br>
                      <br>
                      — A… neden beklettin bu kadar? Diye çıkışıyordu.                                                                              <br>
                      — Yok canım, hemen açtım işte, bir kere çaldı zil.  Hoş geldin ben de şimdi seni düşünüyordum, bir çıkıp gelse diyordum, ya da ben  gitsem ona…                                       <br>
                      — Kim sen mi geleceksin bana!...nerde o günler…                                                      <br>
                      — Ama biliyorsun… İşte…<br>
                      <br>
                      — Biliyorum, biliyorum canım, boş ver, gelme, görecek  bir şey de kalmadı zaten…<br>
                      — Eee… Nasılsın bakalım anlat, diye merakla başladı konuşmaya  Semiha.</p>
                    <p align="left" class="style20">Semiha’nın son cümlesi takılmıştı kafasına, “Görecek  bir şey de kalmadı zaten” nasıl da hüzünle söylemişti, gözlerini kaçırarak.  Üzülmesini istemiyordu besbelli. Ama o sesindeki hüznü, zorla çıkan kelimelerin  ses tellerinde yarattığı o titreşimi nasıl da hissediyordu insan. Acaba ne  olmuştu yine mahallede ?... Ona artık mahallede olan biteni anlatmıyordu.  Geçmiş yıllarda hep –merak ediyorsan gel de kendin gör- derdi. Ama daha sonraki  zaman içinde bu konuda Semiha’ya söyledikleri, kendini mazur göstermek için  anlattıkları onu ikna etmiş sonunda ısrarından vazgeçmişti Semiha. Artık  dayatmıyordu gitmesi için, -tamam sen gelme, ben sana gelirim, öyle görüşürüz,  korkma canım darılmam- demişti sonunda. Ama o da bir şart koşmuştu; -olan  bitenden hiç bahsetmem sana bundan böyle, eski günleri anarız sadece- demişti.  Eh o da kabul etmişti, zaten başka seçeneği de yoktu ki…<br>
                      <br>
                      — Aaa… Bugün hiç konuşmayacaksın galiba, söylesene  neyin var senin?</p>
                    <p align="left" class="style20">—Yok, vallahi hiç bir şeyim, canım sıkkın kalktım bugün  biraz sadece o kadar. Hani bazen nedenini bilmediği bir sıkıntı olur insanın içinde…  İşte öyle… Sana da olur ya bazen…</p>
                    <p align="left" class="style20">— Evet, olur, olur tabi, neyse nasıl çocuklar, iyiler  mi, kocan, sen iyi misiniz hepiniz?<br>
                      — Hepimiz çok iyiyiz. Allah’a çok şükür. Sen nasılsın  Semiha, onu söyle. Nasıl canın sıkılmıyor ya, öyle yalnız başına oralarda?</p>
                    <p align="left" class="style20">İşte her zamanki gibi beylik soru geldi diye düşündü  Semiha. Arkasından gelecek soruları da bir bir biliyordu üstelik. Her zamanki  gibi belki ağzından laf kaçırır diye özellikle soruyordu. Ama Semiha bunu öyle  iyi anlıyordu ki… ser veriyor sır vermiyordu.<br>
                      — Niye sıkılayım, arkadaşlarım var, geziyorum,  tozuyorum, alış verişe çıkıyorum, sana geliyorum, daha bir sürü şey yapıyorum.</p>
                    <p align="left" class="style20">— Çocukluğundan beri seversin sen gezmeyi zaten, para  harcamayı, sinemayı, alış veriş yapmayı.</p>
                    <p align="left" class="style20">         — A…delinin zoruna bak, ayol kim sevmez  gezmeyi, alış verişi.</p>
                    <p align="left" class="style20">Doğru, kendisi de çok severdi gezip, tozmayı hele hele  bir şeyler almayı, sinemayı. Canı biraz sıkıldı mı aceleyle giyinir sokağa  atardı kendini. Sonra ver elini Karşıyaka, Konak, Kemeraltı. En çok da  Kemeraltı’nı severdi, bir de körfezi. Kemeraltı’nın o kargaşası, telaşı ne  güzel olurdu. İmbat estiği zaman nasıl da büyülerdi insanı Körfez. Yaz  akşamlarında Kordonboyu’nda hele bir de mehtap varsa, ruhunun dinlendiğini  hissederdi insan. İzmir onun bir parçasıydı adeta.</p>
                    <p align="left" class="style20">— Eee, Semiha hadi anlat ama neler yapıyorsun son  günlerde?</p>
                    <p align="left" class="style20">— Vallaha bu aralar bir şey yaptığım yok, işte  bildiğin gibi, geçen gün bir düştüm ki sorma. Ayağımın üstüne iki gün  basamadım, aslında daha önce gelecektim sana ama işte o yüzden ancak bu gün  gelebildim.</p>
                    <p align="left">&nbsp;</p>
                    <p align="left" class="style20">— Nasıl geçti mi bari iyi misin?</p>
                    <p align="left" class="style20">— İyiyim… İyiyim, bir şeyim yok merak etme.</p>
                    <p align="left">&nbsp;</p>
                    <p align="left" class="style20">— Nerede düştün ki?</p>
                    <p align="left" class="style20">— Nerede olacak, merdivenlerden inerken tabi, eve  dönüyordum çarşıdan. Hatırlıyor musun, sen de düşmüştün kaç kez dedi Semiha.</p>
                    <p align="left" class="style20">— Hatırlamaz olur muyum, düşmeyen var mıydı ki… </p>
                    <p align="left">&nbsp;</p>
                    <p align="left" class="style20">Kıkır kıkır güldüler. Oturdukları sokağa merdivenle  iniliyordu, öyle birkaç merdiven değildi üstelik sayısını unutmuştu şimdi ama  en az yirmi, yirmi beş vardı. Yukarıdan gelinirse merdivenle inilir, aşağıdan  gelinirse yine merdivenle çıkılırdı oturdukları sokağa. İki yokuşu kesen bir sokağın  tam ortasındaydı evleri. Bulundukları semtteki mahalleler hep aynı idi. Merdivenlerle  sürekli kesişen sokaklar. Yokuş aşağıya yokuş yukarıya birbiriyle bağlanan  sokaklardan meydana gelen labirent gibi mahalleler. Her defasında sayardı  merdivenleri.<br>
                      Biraz yağmur çiselese merdivenlerin son basamağından  adımını attığın an kayar düşerdin. Merdivenler acelesi olanlara, dalgınlara,  bilmeyenlere kötü bir tuzaktı. İşin ustaları yağmurlu günlerde hiç unutmazdı  oranın nasıl kayganlaştığını. E…onlar da düşe kalka usta olmuşlardı. Sonunda o  da usta olmuştu, hiç unutmazdı bunu inişlerinde. Bir yandan basamakları sayar,  bir yandan son basamağı düşünür, oraya gelince de usulca ama sıkı sıkı atardı  adamını, ustalıkla… İki üç adımdan sonra kurtulurdu tuzaktan. Sessizliği bozan  Semiha oldu yine.</p>
                    <p align="left" class="style20">— A… neyin var ayol senin bu gün, sustun yine. Gerçekten  iyi misin?</p>
                    <p align="left" class="style20">— Yok, vallahi bir şeyim. Merdivenlerde düştüğüm  günleri anımsadım birden.</p>
                    <p align="left" class="style20">— Hımm... Hatırlıyor musun? Köşebaşında nasıl  otururduk saatlerce, ne oyunlar oynardık dedi Semiha.</p>
                    <p align="left" class="style20">— Evet hatırlıyorum. En güzel zamanlarımızı köşe başında  geçirirdik. </p>
                    <p align="left" class="style20">Sokaklarının tam bitimindeki evin köşesinde yüksek  bir basamak vardı, biraz da genişçeydi. Mahallenin bütün çocukları özellikle de  kızlar burada toplanır, otururlardı. Köşebaşı buluşma yerleriydi. Oyundan  yorulunca, ya da bıkınca orada oturur dinlenirlerdi. Burada neşeyle şarkı  söyler, bağırır çağırır,  hep bir ağızdan  konuşur, muhabbet ederlerdi. Kimi zaman sessiz sinema oynarlar, film  anlatırlar, hayal kurarlar, orada küserler yine orada barışırlardı. Hatta  birbirlerini orada çekiştirirler, dedikodu yaparlardı. Velhasıl en mutlu  oldukları yerlerin başında geliyordu köşebaşı. Onların çocukluklarında olmazsa  olmazlardan birinci mekândı, ikincisi de çeşmebaşı. Onların en çok sevdikleri  yerlerdi mahallelerindeki köşebaşı ve çeşmebaşı. <br>
                      <br>
                      O yıllarda bir kısmının evlerinde elektrik ve su  yoktu, gaz lambasıyla aydınlanırlardı, hava kararmaya başlayınca ninesi lambayı  yakar, duvardaki yerine asardı. Lambanın ışığında ders çalışırdı. Ninesi  lambanın şişesini her gün yeniden temizler, iyice parlatırdı ve bu hiç  bıkmadığı bir törendi adeta. Bir başka tören de kışın mangalı yakmaktı. Evin  bacası olmadığı için kışın mangalla ısınırlardı. Topu topu iç içe iki odadan  ibaretti evleri. Ninesi mangalın külleri arasına patates yerleştirirdi bazen. Patatesin  mis gibi kokusu evin içine yayıldıkça içini bir rehavet kaplar, pişince de  büyük bir zevkle yerdi. Bayılırdı közde pişen patatese, bir de kavrulmuş karpuz  çekirdeğine. Yazın yedikleri karpuzların çekirdeklerini yıkar, kurutur,  biriktirirdi ninesi, sonra kavanozlara doldururdu. Kış gelince de arada çıkarır,  hafifçe nemlendirir içine biraz tuz atar, tavada kavururdu. Sonra da yerlerdi,  çıtır çıtır.</p>
                    <p align="left" class="style20">Suyu sokak çeşmesinden taşırlardı. Birçok  komşularının evinde su yoktu, onlarda da. İçmek için, yemek için, banyo için,  çamaşır için, her şey için, hiç bitmeyen zahmetli bir işti su taşımak.  Özellikle de çamaşır günü çok yorulurdu ninesi. Hep evinde suyu olan komşularına  özenirdi.<br>
                      <br>
                      Kadınlar için çeşme ne ifade ediyordu acaba diye  düşündü. Belki de sadece su ihtiyaçlarını karşıladıkları bir araçtan başka bir  şey değildi. Çocuklar için hiç de öyle değildi. Yüksekçe bir kaide üzerine  oturtulmuş dört tane yuvarlak işlemeli sütunu vardı çeşmenin. Üstünde  evlerinkine benzeyen bir de çatısı. Tamamen beyaz mermerden yapılmıştı, kaç  yıldır orada çocuklarla haşır neşirdi kim bilir. O bildi bileli oradaydı. Suyu  hiç kesilmezdi. Cömertçe akıtırdı suyunu, hiç esirgemezdi, çocukların can  dostuydu. Susadıklarında koşar kana kana suyunu içerler, yorulup çok  terlediklerinde koşar ellerini, ayaklarını, yüzlerini yıkayıp ferahlarlardı.  Yazın çok sıcaklarda birbirlerini ıslatırlardı. Oynarken, koşarken kim düşse  hemen ona koşar üstünü başını temizler, kanayan dizini, kolunu yıkar, ellerinin  ayaklarının çamurlarını orada arındırırdı.<br>
                      <br>
                      En çok da ayakkabılarını temizlemeyi severlerdi. O  yıllarda çocuklar için lastik ayakkabılar vardı, beyaz ya da bej rengi, ucuz ve  dayanıklı olduğu için ailelerce pek revaçtaydı.   Sokakta oyun oynarken hepsinin ayağında aynı ayakkabı, beyaz, lastik,  yandan tokalı, önünde pencereli… Zamanla toz topraktan kirlenir, yeterince  kirlenince hadi ayakkabı temizlemeğe deyip, düz küçük bir taş bulan doğru çeşme  başına… Ayakkabılar çeşmenin suyuna tutulup ıslatılır sonra bu yassı küçük taş  ayakkabıya sürtülür, sürtülür, sürttükçe ayakkabının kiri akar tertemiz ilk  günkü rengine dönerdi. Sonra eller ayaklar yıkanır, ayakkabılar yeniden giyilip  oyuna koşulurdu.</p>
                    <p align="left" class="style20">— Ne mutluyduk o çeşme başında değil mi, diye sordu  Semiha. Bir an cevap alamayınca, ne oldu yine daldın dedi.</p>
                    <p align="left" class="style20">Birden silkinip kendine geldi.<br>
                      <br>
                      — Ne düşündüm biliyor musun Semiha? Keşke bir isim  koysaymışız o zamanlar çeşmeye… Mesela Beyaz, Pamuk, Prens ya da ne bileyim  Prenses, ne olursa… Her şeye isim takardık, sahi ona neden bir isim takmak  aklımıza gelmedi hiç?</p>
                    <p align="left" class="style20">— Bilmem ki… Evet, her şeye isim takardık.  Mahalleliye, sokaktan geçenlere, çocuklara, birbirimize, canlı cansız her şeye…</p>
                    <p align="left" class="style20">            <br>
                      Tekrar konuşmaya başladığında, gözlerini çok uzaklara  dikmiş, kendi kendine konuşur gibiydi.<br>
                      <br>
                      — Biliyor musun dedi, benim en mutsuz ama en mutlu  yıllarım çocukluk yıllarımdı. “Biliyorsun tabi” dedi, “Kim bilir kaç kez  söyledim bunu sana”. Artık dalıp gitmiş, anlatıyor anlatıyordu.<br>
                      <br>
                      — Bu belki çok tezat gibi geliyor insana, ama  gerçekten öyle, evde kendi içimde çok mutsuz bir çocuktum, çok büyük boşluklar  ve yalnızlıklar içindeydim. Fakat sokağa çıkınca her şeyi unutur, bambaşka bir  çocuk olurdum. Öyle mutlu, öyle özgür hissederdim ki kendimi. İki ruh halini  birden yaşıyordum anlayacağın. Evde kendi içimde büyük bir yalnızlık ve  boşlukta, sokakta arkadaşlarımın yanında ise tam tersi, mutlu, kalabalıkla  birlikte özgür… Tıpkı bir kuş gibi...</p>
                    <p align="left" class="style20">— Evet, bilmez miyim hiç, senin durumun herkesten  farklıydı. Ama o kadar olumsuzluklar içinde bile kendine mutlu bir yer  bulmuştun. Sokağımızdı senin mutluluk mekânın, dedi Semiha.</p>
                    <p align="left">&nbsp;</p>
                    <p align="left" class="style20">— Evet, öyleydi, benim sığınma yerim sokağımızdı.<br>
                      <br>
                      — Hatırlıyor musun? Çekirdek yeme yarışı yapardık. Hepimiz  bakkaldan elli kuruşluk ayçekirdeği alır köşe başına koşardık. Oturur başlardık  makine gibi çıt çıt yemeye, ne eğlenirdik değil mi? çoğu kez biz kazanırdık.  Bir de mahalleden geçen satıcıları beklerdik dört gözle, simitçi, mısırcı,  macuncu, sakızcı, turşucu daha bir sürü… En az iki ya da üçünden bir şeyler  alırdık mutlaka. Ben en çok pişmiş ayvayı severdim, bir de leblebi tozunu,  ağzımıza alıp Yusuf diye birbirimizin suratına hızla üfler, sonra da gülmekten  kırılırdık.</p>
                    <p align="left" class="style20">Tüm dikkatini vermiş dinliyordu Semiha her zamanki  gibi.</p>
                    <p align="left" class="style20">— Sahi söylesene bana bizi en çok etkileyen neydi o oyunlarda?  Diye sordu Semiha’ya.</p>
                    <p align="left" class="style20">Uzun bir düşünceye daldı, tüm oyunlarını hayal etti,  saklambaç, yakar top, ip atlama, beş taş, kırk taş, yağ satarım bal satarım, bezirgânbaşı,  seksek, sessiz sinema, bilmece bir de daha küçükken evcilik… Hepsi bir bir geçti  gözlerinin önünden, tüm sesleri kahkahaları yankılandı kulaklarında. Bizi en  çok etkileyen neyiydi o oyunların diye düşündü. Rüyadaymış gibi yavaşça  konuşmaya başladı.</p>
                    <p align="left" class="style20">— Bunu çok düşündüm bu güne kadar. Sahi bizleri en  çok etkileyen neyiydi o oyunların? Kim bilir belki de sadece oyundular ve hiç  yalansız, dolansızdılar. Bizden istedikleri, bekledikleri hiçbir şey yoktu  oyunlarımızın. Bizlerin de beklediği hiçbir şey yoktu birbirimizden. Her şeyden  habersizce tüm masumiyetimizle, saflığımızla oynardık. Role gerek yoktu yalnızca  kendimizdik oyunlarımızda. Oynamak için gereken sadece enerjiydi… Sadece  oyundular, işte hepsi bu… Sadece çocuk oyunu…</p>
                    <p align="left" class="style20">Birden zilin sesiyle kendine geldi. Semiha yoktu,  gitmişti, ama ne zaman ve nasıl?</p>
                    <p align="left" class="style20">Uzun uzun, ısrarla çalıyordu, sessizliğin içinde  inatla çınlıyordu, hemen kapıya koştu, kocası gelmişti. Kapıyı açar açmaz merak  ve kuşku dolu gözlerle süzerek sormuştu kocası.</p>
                    <p align="left" class="style20">— Nerdeydin hayatım, duymadın mı? O kadar çaldım ki  evde yoksun sandım. Neyin var? İyi misin?</p>
                    <p align="left" class="style20">— Hoş geldin, dedi şaşkınlıkla. Duymadım, yemek  yapıyordum, aspiratör çalışıyor da ondan herhalde…</p>
                    <p align="left" class="style20">— Eee… Neler yaptın bu gün bakalım, neden dışarı  çıkmadın böyle güzel bir günde? Diye ihtiyatla sordu yine kocası.</p>
                    <p align="left" class="style20">Evet, ihtiyatla sormuştu, çünkü günlerdir dışarı  çıkmaması hiç de hayra alamet değildi onlar için.<br>
                      <br>
                      — Ne bileyim bu gün çıkmadım işte, aslında çıkacaktım,  ama…</p>
                    <p align="left" class="style20">— Ama… Evet, âmâsı ne?</p>
                    <p align="left" class="style20">— Semiha geldi de o yüzden çıkamadım.</p>
                    <p align="left" class="style20">Büyük bir korkuyla irkildi kocası, yüzü sapsarı  olmuştu. Birden omuzları çöküverdi, endişe dolu bir sesle;</p>
                    <p align="left" class="style20">— Semiha mı geldi? Yine mi?</p>
                    <p align="left" class="style20">— Evet, ne var bunda, ne demek yine mi? biliyorsun  benim en iyi arkadaşım, en iyi dostum ve her zaman gelir beni görmeğe, diye  cevap verdi hızla.</p>
                    <p align="left" class="style20">— Evet, canım biliyorum, biliyorum, diye mırıldandı  kocası.</p>
                    <p align="left" class="style20">Kapıya sokulan bir anahtar sesi konuşmalarını kesti,  kapı usulca açıldı, kızları gelmişti. Biraz erken çıkmıştı bu gün iş yerinden.  Kızına dönüp hoş geldin diye neşeyle karşıladı onu. İçeri giren kızları  babasının gözlerindeki endişeyi, omuzlarındaki ağırlığı, umutsuzluğu hemen  hissetmişti. Aceleyle hoş bulduk dedikten sonra, tereddütle sordu babasına.</p>
                    <p align="left" class="style20">— Ne oldu baba, bir şey mi var?</p>
                    <p align="left" class="style20">— Evet kızım… İşte… Her zamanki gibi... Sesi hüzün  doluydu.</p>
                    <p align="left" class="style20">Babasının ne demek istediğini anlamıştı kızı. Kendini  bir külçe gibi hissetti, bütün ağırlığıyla mutfaktaki sandalyenin üzerine yıkılırcasına  bıraktı kendisini. Başını ellerinin arasına alıp, hıçkırıklarını güçlükle  bastırmaya çabalıyordu. Kızının bu perişan halini görünce donup kalmış, soruyor  soruyordu annesi, bir yandan da başını okşuyordu.</p>
                    <p align="left" class="style20">— Ne oldu yavrum, kötü bir şey mi oldu?</p>
                    <p align="left" class="style20">Sonunda kendini toplayıp, bütün güler yüzlülüğünü  takınarak konuşmaya başladı kızı.</p>
                    <p align="left" class="style20">— Hayır, anneciğim, inan bir şey yok, çok yorgunum bu  günlerde, sinirlerim bozuk herhalde diyebildi. Ve her zamanki o cevaplarını bildiği  soruları sormaya başladı.</p>
                    <p align="left" class="style20">— Anneciğim sen yine ilaçlarını içmiyor musun?<br>
                      <br>
                      — Ne ilacı? Ben hasta değilim ki Allah’a çok şükür  hepinizden iyiyim.</p>
                    <p align="left" class="style20">— Anne lütfen söyle bana, ne zamandan beri içmiyorsun  ilaçlarını? Biliyorsun değil mi? o ilaçları içmek zorundasın. Doktorun ne  dediğini hatırlamıyor musun? İçmezsen...</p>
                    <p align="left" class="style20">— Ne doktoru, ne ilacı, ne hastalığı, sen neler  söylüyorsun kuzum? Bir şeyim yok benim, bu gün Semiha Teyzen geldi, onunla evde  oturduk, sohbet ettik, o da seni çok iyi gördüm dedi. Aç istersen Semiha’ya  sor, ona sorun diye tekrar tekrar aynı sözleri söylüyordu durmadan.<br>
                      — Ah canım Anneciğim benim, bütün mesele de o öteki  Semiha da ya zaten,  bütün mesele de onun  çıkıp çıkıp gelmesinde ya zaten diyebilmişti güçlükle, sessizce ve umutsuzca.</p>
                    <p align="left" class="style20">Sonra babası ayağa kalktı, yavaşça mutfak dolabını  açıp orada kim bilir kaç gündür ellenmemiş ilaç kutularını çıkardı, dikkatlice  içlerinden ilaçları çıkarıp avucuna yerleştirdi ve diğer eliyle de bir bardak  su doldurup, karısına uzattı.</p>
                    <p align="left" class="style20">— Haydi, iç Semihacığım… Haydi iç… İç canım… Diyerek  Semiha’yı ilaçlarını içmesi için ikna etmeye çalışıyordu…</p>
                    <p align="left">&nbsp;</p>
                    <p align="left" class="style20">Samile İLTER İzmiR 15.12.2004</p></td>
                </tr>
              </table>
              <p><span class="style19">ileri... </span><a href="izmir.html"><img src="resimler/ileri.gif" width="44" height="34" border="0" /></a></p>
            </td>
          </tr>
        </table></th>
      </tr>
    </table></th>
  </body>
</html>
